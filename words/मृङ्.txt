{
    "word": "मृङ्",
    "KRM": [
        {
            "word": "मृङ्",
            "eid": "1301",
            "pagenum": 1046,
            "content": "(1301) <b>“मृङ् प्राणत्यागे”</b>¦ (VI-तुदादिः-1403. अक. अनि. आत्म.) <dvsn n='NI'>‘मृणाति हिंसार्थे प्वादेर्मृङस्तु म्रियते पदम् ॥’ (श्लो. 34) इति देवः । मारकः-रिका, मारकः-रिका, मुमूर्षकः-र्षिका, मेम्रीयकः-यिका; मर्तामर्त्री, मारयिता-त्री, मुमूर्षिता-त्री, मेम्रीयिता-त्री; इत्यादीनि सर्वाण्यपि रूपाणि जौहोत्यादिकपिपर्तिवत् (1044) ज्ञेयानि । <sup>2</sup> म्रियमाणः <sup>A</sup>, <sup>3</sup> मरिष्यन्-न्ती-ती, [श्वा] <sup>4</sup> मुमूर्षन्, <sup>5</sup> अमृतम्, <sup>6</sup> मरः-अमरः, <sup>B</sup> दुर्मरम्, <sup>A</sup> मुमूर्षा, <sup>1</sup> मरीचिः, <sup>2</sup> मरुः, <sup>3</sup> मृत्युः, <sup>4</sup> मरूकः, <sup>5</sup> मरुत्, <sup>6</sup> मर्तः-मर्त्यः इतीमान्यस्माद् भवन्तीति विशेषः । <F>2. शानचि, ‘तुदादिभ्यः—’ (3-1-77) इति शप्रत्यये, ‘रिङ् शयग्लिङ्क्षु’ (7-4-28) इति रिङादेशे इयङादेशे च रूपमेवम् ।</F> <F>A. ‘म्रियमाणः स सुग्रीवं प्रोचे सद्भावमागतः ।’ भ. का. 6. 141.</F> <F>3. ‘म्रियतेर्लुङ्लिङोश्च’ (1-3-61) इत्यात्मनेपदस्य नियमितत्वात्, स्यप्रत्ययस्य च शित्प्रत्ययत्वादिनिदानाभावादत्र परस्मैपदं भवति । विस्तरस्तु माधवधातुवृत्त्यादिषु बोध्यः । ‘ऋद्धनोः स्ये’ (7-2-70) इतीडागमोऽत्रेति विशेषः ।</F> <F>4. सन्नन्ताच्छतरि, ‘इको झल्’ (1-2-9) इति सनः कित्त्वात्, ‘अज्झनगमां सनि’ (6-4-16) इति दीर्घे, ‘उदोष्ठ्यपूर्वस्य’ (7-1-102) इत्युकारे, रपरत्वे च, ‘हलि च’ (8-2-77) इति दीर्घः । अत्र, ‘पूर्ववत् सनः’ (1-3-62) इति शानज् न, म्रियतिधातुमात्रस्यात्मनेपदनिमित्तत्वाभावात् शिल्लुङ्लिङां च निमित्तत्वात् । अतो यथासभ्भवं परस्मैपदप्रयोग उपपन्नः । तथा च भाष्ये (3-1-7) प्रयुक्तम् ‘श्वा मुमूर्षति’ इति । अत्र शुनश्चेतनत्वात् जीवितस्य प्रियत्वात् व्याध्याद्यभिभवेऽपि तिर्यक्त्वात् मर्तुमिच्छा नास्तीत्यत इच्छार्थकस्सन् न, अपि तु ‘आशंकायाम्—’ (वा. 3-1-7) इति वार्तिकेन आशंकने (आशंसने) सन्-इति बोध्यम् । शङ्के, श्वा मुमूर्षति (मुमूर्षन् अस्ति) इति वाक्यार्थः । स्पष्टमिदं ‘धातोः कर्मणः—’ (3-1-7) इत्यत्र भाष्य-कैयटादिषु ।</F> <F>5. न म्रियते इत्यमृतम् । ‘मतिबुद्धिपूजार्थेभ्यश्च’ (3-2-188) इत्यत्र चकारस्यानुक्तसमुच्चयार्थत्वात् वर्तमाने क्तः । ततो नञ्समासः ।</F> <F>6. पचाद्यचि—मरः । नञ्समासे अमरः = देवः ।</F> <F>B. ‘अकाले दुर्मरमहो यज्जीवामस्तया विना ॥’ भ. का. 6. 14.</F> <F>A. ‘ज्याघुष्टकठिनाङ्गुष्ठं राममायान्मुमूर्षया ॥’ भ. का. 5. 57.</F> <F>1. ‘मृकणिभ्यामीचिः’ [द. उ. 1-38] इतीचिप्रत्यये रूपमेवम् । म्रियते इति मरीचिः = रश्मिः, ऋषिविशेषश्च ।</F> <F>2. ‘भृमृ—’ [द. उ. 1-92] इत्युप्रत्यये रूपम् । म्रियन्तेऽस्मिन् प्राणिनः सलिलार्थिन इति मरुः = जलतृणविवर्जितो देशः ।</F> <F>3. ‘भुजिमृङ्भ्यां युक्त्युकौ [द. उ. 1. 135] इति त्युक्प्रत्यये, कित्त्वाद् गुणनिषेधे च रूपमेवम् ।</F> <F>4. ‘मृकणिभ्यामूकोकणौ’ [द. उ. 3. 44] इत्यूकप्रत्ययः । मरूकः = प्राणिविशेषः ।</F> <F>5. ‘मृग्रोरुतिः’ [द. उ. 6. 1] इत्युतिप्रत्यये रूपमेवम् । मरुत् = वायुः, देवो वा ।</F> <F>6. ‘हसिमृ—’ [द. उ. 6-7] इति तन्प्रत्यये रूपमेवम् । मर्तः = प्राणी । मर्तशब्दात्, ‘नवसूरमर्तयविष्ठेभ्यो यत्’ (वा. 5-4-36) इति स्वार्थे यत्प्रत्यये मर्त्यः इति सिद्ध्यति । मर्त्यः = मनुष्यः ।</F>"
        }
    ]
}