{
    "word": "आयुष्यसूक्तम्",
    "SKD": [
        {
            "word": "आयुष्यसूक्तम्",
            "eid": "3672",
            "pagenum": "1-187-a",
            "content": "आयुष्यसूक्तं¦, क्ली, (आयुष्यञ्च तत्सूक्तञ्चेति । कर्म्मधारयः ।) नान्दीश्राद्धादौ वसुधारासम्पातनानन्तरपाठ्यो वैदिकमन्त्रविशेषः । सामगानां तन्मन्त्रो यथा, ओँ आयुर्विश्वायुर्विश्वं विश्वमायुरसिमहि । प्रजान्त्वष्टरधिनिधेह्यस्मै शतं जीवेम शरदो वयन्ते । आयुषे मे पवस्व वर्च्चसे मे पवस्व विदुः पृथिव्या दिवो जनित्र्या शृण्वन्त्वापोधःक्षरन्ती सोमो होद्गाय ममायुषे मम ब्रह्मवर्च्चसाय यजमानस्यर्द्ध्या अमुष्य राज्याय । अमुष्य स्थाने यदर्थं वृद्धिस्तस्य षष्ट्यन्तनाम प्रयोज्यं । इति रघुनन्दनभट्टाचार्य्यकृतश्राद्धप्रयोगतत्त्वं ॥ * ॥ यजुर्विदां तन्मन्त्रो यथा, ओँ आयुष्यं वर्च्चस्यं रायष्पोषमौद्भिदं इदं हिरण्यं वर्च्चस्व जेत्रायाविशतादुमां । न तद्रक्षांॱᳪ᳭सि न पिशाचास्तरन्ति वेदानामोजः प्रथमजंॱᳪ᳭ ह्येतत् । यो बिभर्त्ति दाक्षायण्यंॱᳪ᳭ हिरण्यंॱᳪ᳭ सहदेवेषु कृणुते दीर्घमायुः समनुष्येषु कृणुते दीर्घमायुः । यदा बध्रान्दाक्षायणांॱᳪ᳭ हिरण्यंॱᳪ᳭ शतानीकाय सुमनस्यमानाः । तन्न आवध्रामि शतसारदया युष्माञ्जरदष्टिर्यथासं” । इति तत्कृतयजुर्व्वेदीयश्राद्धप्रयोगतत्त्वं ॥"
        }
    ]
}