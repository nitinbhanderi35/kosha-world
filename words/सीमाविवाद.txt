{
    "word": "सीमाविवाद",
    "CAE": [
        {
            "word": "सीमाविवाद",
            "eid": "36967",
            "pagenum": 619,
            "content": "सीमा°विवाद¦ <lex>m.</lex> dispute about boundaries."
        }
    ],
    "CCS": [
        {
            "word": "सीमाविवाद",
            "eid": "27593",
            "pagenum": 498,
            "content": "सीमाविवाद¦ <i>m.</i> Grenzstreit."
        }
    ],
    "IEG": [
        {
            "word": "सीमाविवाद",
            "eid": "5487",
            "pagenum": 312,
            "content": "<i>sīmā-vivāda,</i>¦ cf. Tamil <i>śīmai-vivādam</i> (SITI), a boundary dispute."
        }
    ],
    "LRV": [
        {
            "word": "सीमाविवाद",
            "eid": "40832",
            "pagenum": 782,
            "content": "sImA-vivAda¦ <i>m.</i> litigation about boundaries."
        }
    ],
    "MW": [
        {
            "word": "सीमाविवाद",
            "eid": "245179",
            "pagenum": "1219,1",
            "content": "सीमा—विवाद ¦ <lex>m.</lex> litigation about <ab n='boundaries'>bound°</ab>, <ls>Mn.</ls>; <ls>Yājñ., Sch.</ls><info lex='m'/>"
        }
    ],
    "PW": [
        {
            "word": "सीमाविवाद",
            "eid": "125565",
            "pagenum": 7,
            "content": "सीमाविवाद¦ <lex>m.</lex> <ab>dass.</ab> <ls n='Chr.'>212,23</ls>."
        }
    ],
    "SHS": [
        {
            "word": "सीमाविवाद",
            "eid": "44153",
            "pagenum": 789,
            "content": "सीमाविवाद¦ m. (-दः) Litigation or dispute respecting boundaries. E. सीमा and विवाद dispute."
        }
    ],
    "WIL": [
        {
            "word": "सीमाविवाद",
            "eid": "41962",
            "pagenum": 927,
            "content": "सीमाविवाद¦ m. (-दः) Litigation or dispute respecting boundaries. .E. सीमा, and विवाद dispute."
        }
    ],
    "YAT": [
        {
            "word": "सीमाविवाद",
            "eid": "41716",
            "pagenum": 848,
            "content": "सीमा-विवाद¦ (दः) 1. <i>m.</i> Dispute about boundary."
        }
    ],
    "SKD": [
        {
            "word": "सीमाविवाद",
            "eid": "39207",
            "pagenum": "5-358-c",
            "content": "सीमाविवादः¦, पुं, (सीमायाः विवादः ।) ग्रामादीनां सीमाविषयककलहः । यथा । अधुना सीमाविवादनिर्णय उच्यते । “सीम्नो विवादे क्षेत्रस्य सामन्ताः स्थविरादयः गोपाः सीमाकृषाणा ये सर्व्वे च वनगोचराः ॥ नयेयुरेते सीमानं स्थलाङ्गारतुषद्रुमैः । सेतुवल्मीकनिम्नास्थिचैत्याद्यैरुपलक्षिताम् ॥” ग्रामद्वयसम्बन्धिनः क्षेत्रस्य सीम्नी विवादेतथैकग्रामान्तर्व्वर्त्तिक्षेत्रमर्य्यादाविवादे च सामन्तादयः स्थलाङ्गारादिभिः पूर्व्वकृतैः सीमालक्षणैरुपलक्षितां चिह्नितां सीमां नयेयुः निश्चिनियुः सीमा क्षेत्रादिमर्य्यादा सा चतुर्व्विधा । जनपदसीमा १ ग्रामसीमा २ क्षेत्रसीमा ३ गृहसीमा ४ चेति । सा च यथासम्भवं पञ्चलक्षणा तदुक्तं नारदेन । “ध्वजिनी मत्सिनी चैव नैधानी भयवर्ज्जिता । राजशासननीता च सीमा पञ्चविधा स्मृता ॥” ध्वजिनी वृक्षादिलक्षिता । वृक्षादीनां प्रकाशकत्वेन ध्वजतुल्यत्वात् । मत्सिनी सलिलवती मत्स्यशब्दस्य स्वधारजललक्षणत्वात् । नैधानी निखाततुषाङ्गारादिमती । तेषां निखातत्वेन निधानतुल्यत्वात् । भयवर्जिता अर्थिप्रत्यर्थिपरस्परसम्प्रतिपत्तिनिर्म्मिता । राजशासननीता । ज्ञातृचिह्नाभावे राजेच्छया निर्म्मिता एवम्भूतायां षोढा विवादः संभवति । यथाह कात्यायनः । “आधिक्यं न्यूनता चांशे अस्तिनास्तित्वमेव च अभोगभुक्तिः सीमा च षड्भूवादस्य हेतवः ॥” इति । तथा हि । ममात्र पञ्चनिवर्त्तनाया भूमेरधिका भूरस्तीति केनचिदुक्ते पञ्चनिवर्त्तनैव नाधिकेत्याधिक्ये विवादः । पञ्चनिवर्त्तना मदीयां भूरित्युक्तेन ततो न्यूनैवेति न्यूनतायाम् । पञ्चनिवर्त्तनो ममांश इत्युक्तेऽंश एव नास्तीत्यस्तिनास्तित्वविवादः सम्भवति । मदीया भूः प्रागविद्यमानभोगैव भुज्यत इत्युक्तेन सन्तता चिरन्तन्येव मे भुक्तिरित्यभोगभुक्तौ विवादः । इयं मर्य्यादेयञ्चेति सीमाविवाद इति षट्प्रकार एव विवादः सम्भवति । षट्प्रकारेऽपि भूविवादे श्रुत्यर्थाभ्यां सीमाया अपि निर्णीयमानत्वात् सीमानिर्णयप्रकरणे तस्यान्तर्भावः । समन्ताद्भवाः सामन्ताः । चतसृषु दिक्ष्वनन्तरा ग्रामादयस्त च प्रतिसीमं व्यवस्थिताः । “ग्रामो ग्रामेषु सामन्तः क्षेत्रं क्षेत्रस्य कीर्त्तितम् । गृहं गृहस्य निर्द्दिष्टं समन्तात् परिरभ्य हि ॥” इति कात्यायनवचनात् । ग्रामादिशब्देन तत्स्थाः पुरुषा लक्ष्यन्त । ग्रामः पलायत इति यथा । सामन्तग्रहणञ्च तत्संसक्ताद्युपलक्षणार्थम् । उक्तञ्च कात्यायनेन । “संसक्तकास्तु सामन्तास्तत्संसक्तास्तथोत्तराः । संसक्तसक्तसंसक्ताः पद्माकाराः प्रकीर्त्तिताः ॥” इति । स्थविरा वृद्धाः । आदिग्रहणेन मौलोद्धतयोर्ग्र हणम् । वृद्धादिलक्षणञ्च तेनैवोक्तम् । “निष्पाद्यमानं यैर्दृष्टं तत् कार्य्यं तद्गुणान्वितैः । वृद्धा वा यदि वावृद्धास्ते च वृद्धाः प्रकीत्तिताः ॥ ये तत्र पूर्व्वं सामन्ताः पश्चाद्देशान्तरं गताः । तन्मूलत्वात्तु ते मौला ऋषिभिः परिकीर्त्तिताः ॥ उपश्र वणसम्भोगकार्य्याख्यानोपचिह्निताः । उद्धरन्ति पुनर्यस्मादुद्धतास्ते ततः स्मृताः ॥” गोपा गोचारकाः । “सीमाकृषाणाः सीमासंनिहितक्षेत्रकर्षकाः ।” सर्व्वे च वनगोचरा वनचारिणो व्याधादयस्ते च मनुनोक्ताः । “व्याधान् शाकुनिकान् गोपान् कैवर्त्तान् मूलखातकान् । व्यालग्राहानुञ्छवृत्तीनन्यांश्च वनगोचरान् ॥” स्वलमुन्नतो भूप्रदेशः । अङ्गारोऽग्ने रुच्छिष्टम् । तुषा धान्यत्वचः । द्रुमा न्यग्रोधादयः । सेतुर्जलप्रवाहबन्धः । चैत्यं पाषाणादिबन्धः । आद्यशब्देन वेणुवालुकादीनां ग्रहणम् । एतानि च प्रकाशाप्रकाशभेदेन द्विःप्रकाराणि । तथा च मनुः । “सीमावृक्षांस्तु कुर्व्वीत न्यग्रोधाश्वत्थकिंशुकान् शाल्मलीन् शालतालांश्च क्षीरिणश्चैव पादपान् ॥ गुल्मान् वेणूंश्च विविधान् शमी वल्ली स्थलानि च । शरान् कुब्जकगुल्मांश्च तथा सीमा न नश्यति ॥ तडागानुदपानानि वाप्यः प्रस्रवणानि च । सोमासन्धिषु कार्य्याणि देवतायतनानि च ॥” इति प्रकाशरूपाणि ॥ “उपच्छन्नानि चान्यानि सीमालिङ्गानि कारयेत् । सीमाज्ञाने नृणां वीक्ष्यनित्यं लोके विपर्य्ययम् ॥ अश्मनोऽस्यीनि गोबालांस्तुषान भस्मकपालिकाः । करीषमिष्टकाङ्गारशर्करावालुकास्तथा ॥ यानि चैवं प्रकाराणि कालाद्भूमिर्न भक्षयेत् । तानि सन्धिषु सोमाया अप्रकाशानि कारयेत् ॥ एतैर्लिङ्गैर्नयेत् सीमां राजा विवदमानयोः ॥” प्रच्छन्नलिङ्गानि एतैः प्रकाशाप्रकाशरूपैर्लिङ्गैः सामन्तादिप्रदर्शितैः सोमां प्रति विवदमानयोः सीमानिर्णयं कुर्य्याद्राजा ॥ * ॥ यदा पुनश्चिह्नानि न सन्ति विद्यमानानि वा लिङ्गालिङ्गतया सन्दिग्धानि तदा निर्णयोपायमाह । “सामन्ता वा समग्रामाश्चत्वारोऽष्टौ दशापि वा रक्तस्रग्वसनाः सीमां नयेयुः क्षितिधारिणः ॥” सामन्ताः पूर्व्वोक्तलक्षणाः । समग्रामाश्चत्वारोऽष्टौ दशापि वा इत्येवं समसंख्याः प्रत्यासन्नग्रामीणाः । रक्तस्रग्विणो रक्ताम्बरधराः मूर्द्धारोपितक्षितिखण्डाः सीमानं नयेयुः प्रदर्शयेयुः सामन्ता वेति विकल्पाभिधानं स्मृत्युत्तरोक्तसाक्ष्यभिप्रायम् । यथाह मनुः । “साक्षिप्रत्यय एव स्यात् सीमावादविनिर्णयः ।” तत्र च साक्षिणां निर्णेतृत्वं मुख्यं तदभावे सामन्तानाम् । तदुक्तम् । “साक्ष्यभावे तु चत्वारो ग्रामाः सीमन्तवासिनः सीमाविनिणयं कुर्य्युः प्रयता राजसन्निधौ ॥” तदभावे तत्संसक्तादीनां निर्णेतृत्वम् । यथाह कात्यायनः । “स्वार्थसिद्धौ प्रदुष्टेषु सामन्ते ष्वर्थगौरवात् । तत्संसक्तैस्तु कत्तव्य उद्धारो नात्र संशयः ॥ संसक्तसक्तदाषे तु तत्संसक्ताः प्रकीर्त्तिताः । कर्त्तव्या न प्रदुष्टास्तु राज्ञा धर्म्मं विजानता ॥” सामन्ताद्यभावे मौलादयो ग्राह्याः । तेषामभावे सामन्ता मौलवृद्धोद्धृतादयः । स्थावरे षट्प्रकारेऽपि कार्य्या नात्र विचारणेति कात्यायनेन क्रमविधानात् । एते च सामन्तादयः संख्यागुणातिरेकेन संभवन्ति । “सामन्ताः साधनं पूर्व्वंनिर्दोषाः स्युर्गुणान्विताः ॥” द्विगुणास्तूत्तरा ज्ञेयास्ततोऽन्ये त्रिगुणा मताः इति स्मरणात् ॥ * ॥ ते च साक्षिणः सामन्तादयश्च स्वैः स्वैः शपथैः शापिताः सन्तः सीमां नयेयुः । “शिरोभिस्ते गृहीत्वोर्व्वीं स्रग्विणो रक्तवाससः सुकृतैः शापिताः स्वैः स्वैर्नयेयुस्ते समञ्जसम् ॥ इति स्मरणात् ॥ नयेयुरिति बहुवचनं द्वयोर्निरासार्थं नैकस्य । “एकश्चेदुन्नयेत् सोमां सोपवासः समुन्नयेत् । रक्तमाल्याम्बरधरो भूमिमादाय मूर्द्धनि ॥” इति नारदेनेकस्याभ्यनुज्ञानात् । यस्तु । “नैकः समुन्नयेत् सोमां नरः प्रत्ययवानपि । गुरुत्वादस्य कार्य्यस्य त्रियेषा बहुषु स्थिता ॥” इत्येकस्य निषेधः । स उभयानुमतधर्म्मविद्व्यतिरिक्तविषय इत्यविरोधः ॥ * ॥ स्थलादिचिह्नाभावेऽपि साक्षिसामन्तादीनां सीमाज्ञान उपायविशेषो नारदेनोक्तः । “निम्नगापहृतोथृष्टनष्टचिह्नासु भूमिषु । तत्प्रदेशानुमानाच्च प्रमाणाद्भोगदर्शनात् ॥” निम्नगाया नद्या अपहृतेनापहरणेनोत्सृष्टानि स्वस्थानात् प्रच्युतानि नष्टानि वा लिङ्गानि यासु मर्य्यादाभूमिषु तत्र तत्प्रदेशानुमानात् उत्सृष्टनष्टचिह्नानां प्राचीनप्रदेशानुमानाद् ग्रामादारभ्य सहस्रदण्डपरिमितं क्षेत्रमस्य ग्रामस्य पश्चिमे भाग इत्येवं विधानातु प्रमाणाद्वा प्रत्यर्थिसमक्षमविप्रतिपन्नायाः स्मार्त्तकालोपलक्षितैर्भुक्तैव्वा निञ्चिनुयुः । बृहस्पतिना चात्र विशेषो दर्शितः । “आगमञ्च प्रमाणञ्च भोगं कालञ्च नाम च । भूभागलक्षणञ्चैव ये विदुस्तऽत्र साक्षिणः ॥” एते च साक्षिसामन्तादयः शपथैः शापिताः सन्तः कुलादिसमक्षं राज्ञा प्रष्टव्याः । यथाह मनुः । “ग्रामेयककुलानान्तु समक्षं सीम्नि साक्षिणः । प्रष्टव्याः सीमलिङ्गानि तयोश्चैव विवादिनोः ॥ ते पृष्टाः साक्ष्यादयः समस्ता ऐकमत्येन सीम्नि निणयं कुर्य्युः । तैर्निर्णीतां सीमां तत्प्रदर्शितसकललिङ्गयुक्तां साक्ष्यादिनामान्विताञ्चाविस्मरणार्थं पत्रे समारोपयेत् । उक्तञ्च मनुना । “ते पृष्टास्तु यथा ब्रूयुः सामन्ताः सीम्नि निर्णयम् । निबध्नीयात्तथा सीमां सर्व्वांस्तांश्चैव नामतः ॥ एतेषां साक्षिसामन्तप्रभृतीनां सोमाचंक्रमणदिनादारभ्य यावत् त्रिपक्षं राजदैविकं व्यसनं चेन्नोपपद्यते तदा तत्प्रदशनात् सोमानिर्णयः । अयञ्च राजदैविकव्यसनावधिः कात्यायनोक्तः । “सीमाचंक्रमणे कोषे पादस्पर्शे तथैव च । त्रिपक्षपक्षसप्ताहं दैवराजिकमिष्यते ॥” इति ॥ यदा त्वमीषां उक्तसाक्ष्यवचसां त्रिपक्षाभ्यन्तरे रोगादिर्दृश्यते । अथवा प्रतिवादिनिर्द्दिष्टाभ्यधिकसंख्यागुण-साक्ष्यन्तरविरुद्धवचनता तदा ते मृषाभाषितया दण्डनीयाः । तदाह । “अनृते तु पृथग्दण्ड्या राज्ञा मध्यमसाहसम् ॥ अनृते मिथ्यावदने निमित्तभूते सति सर्व्वेसामन्ताः प्रत्येकं मध्यमसाहसेन चत्वारिंशदधिकेन पणपञ्चशतेन दण्डनीयाः । सामन्तविषयता चास्य साक्ष्यमौलादोनां स्मृत्यन्तरे दण्डान्तरविधानादवगम्यते । तथा च मनुः । “यथोक्तेन नयन्तस्ते पूयन्ते सत्यसाक्षिणः । विपरीतं नयन्तस्तु दाप्याः स्युर्द्विशतं दमम् ॥” नारदोऽपि । “अथ चदनृतं ब्रूयुः सामन्ताः सीम्नि निर्णये । सर्व्वे पृथक् पृथक् दण्ड्या राज्ञा मध्यमसाहसम् ॥” सामन्तानां मध्यमसाहसं दण्डमभिधाय । “शेषाश्चेदनृतं ब्रूयुर्नियुक्ता भूमिकर्म्माणि । प्रत्येकन्तु जघन्यास्ते विनेयाः पूर्व्वसाहसम् ॥” तत्संयुक्तादिषु प्रथमं साहसमुक्तवान् । मौलादीनामपि तमेव दण्डमाह । “मौलवृद्धादयस्त्वन्ये दण्डगत्या पृथक् पृथक् । विनेयाः प्रथमेनैव साहसेनानृते स्थिताः ॥” इति । आदिग्रहणेन गोपशाकुनिकव्याधवनगोचराणां ग्रहणम् ॥ * ॥ यदपि शाकुनिकादीनां पापरतत्वाल्लिङ्गदर्शन एवोपयोगो न साक्षात्सीमानिर्णये तथापि लिङ्गदर्शन एव मृषाभाषित्वसम्भवात् दण्डविधानमुपपद्यत एव । अनृते तु पृथग्दण्ड्या इत्यतद्दण्डविधानमज्ञानविषयम् । “बहूनान्तु ग्रहीतॄणां न सर्व्वे निर्णयं यदि । कुर्य्युर्भयाद्वा लोभाद्वा दण्ड्यास्तूत्तमसाहसम् ॥” इति ज्ञानविषये साक्ष्यादीनां कात्यायनेन दण्डान्तरविधानात् ॥ * ॥ तथा साक्षिवचनभेदेऽप्ययमेव दण्डस्तेनैवोक्तः । कीर्त्तिते यदि भेदः स्याद्दण्ड्यास्तूत्तम-साहसमिति । एवमज्ञानादिना अनृतवदने साक्ष्यादीन् दण्डयित्वा पुनः सीमाविचारः प्रवर्त्तयितव्यः । अज्ञानोक्तौ दण्डयित्वा पुनः सीमां विचारयेदित्युक्त्वा “त्यक्त्वा दुष्टांस्तु सामन्तानन्यान् भौलादिभिः सह । संमिश्रः कारयेत् सीमामेवं धर्म्मविदो विदुः ॥” इति निर्णयप्रकारस्ते नैवोक्तः ॥ * ॥ यदा पुनः सामन्तप्रभृतयो ज्ञातारश्चिह्नानि च न सन्ति तदा कथं निर्णय इत्यत आह । “अभावे ज्ञातृचिह्नानां राजा सीम्नः प्रवर्त्तिता ॥ ज्ञातॄणां सामन्तादीनां लिङ्गादीनाञ्च । वृक्षादीनामभावे राजैव सीम्नः प्रवर्त्तिता प्रवर्त्तयिता । अन्तर्भावितोऽत्र ण्यर्थः । ग्रामद्वयमध्यवर्त्तिनीं विवादास्पदीभूतां भुवं समं प्रविभज्यास्येयं भूरस्येयमित्युभयो समर्प्य तन्मध्ये सीमालिङ्गानि कुर्य्यात् । यदा तस्यां भूमावन्यतरस्योपकारातिशयो दृश्यते तदा तस्यैव ग्रामस्य सकला भूः समर्पणीया । यथाह मनुः । “सीमायामविषह्यायां स्वयं राजैव धर्म्मवित् । प्रदिशेद्भू मिमेकेषामुपकारादिभिः स्थितिः ॥” * असत्यामप्यतद्भावाशङ्कायामस्याः स्मृतेर्न्यायमूलतां द्योतयितुमतिदेशमाह । “आरामायतनग्रामनिपानोद्यानवेश्मसु । एष एव विधिर्ज्ञेयो बर्षाम्बुप्रवहादिषु ॥” आरामः पुष्पफलोपचयहेतुः भूभागः । आयतनं निवेशनं पलालकूटाद्यर्थं विभक्तो प्रदेशः ग्रामः प्रसिद्धः । ग्रामग्रहणञ्च नगराद्युपलक्षणम् । निपानं पानीयस्थानं कूपवापीप्रभृतिकम् । उद्यानं क्रीडार्थाभूमिः । वेश्म गृहम् । एतेष्वारामादिष्वयमेव सामन्तसाक्ष्यादिलक्षणो विधि र्ज्ञातव्यः । तथा प्रवषणोद्भूतेषु जलप्रवाहेषु अनयोर्गृहयोर्मध्ये न जलौघः प्रवहत्यनयोर्वेत्येवं प्रकारे विवादे आदिग्रहणात् प्रासादादिष्वपि प्राचोन एव विधिर्ज्ञेयः वेदितव्यः । तथा च कात्यायनः । “क्षेत्रकूपतडागानां केदारारामयोरपि । गृहप्रसादावसथनृपदेवगृहेषु च ॥” इति ॥ * ॥ सीमानिर्णयमुक्त्वा तत्प्रसङ्गेन मर्य्यादाप्रभेदनादौ दण्डमाह । “मर्य्यादायाः प्रभेदे तु सीमातिक्रमणे तथा । क्षेत्रस्य हरणे दण्डा अधमोत्तममध्यमाः ॥” अनेकक्षेत्रव्यवच्छेदिका साधारणी भूर्मर्य्यादा तस्याः प्रकर्षेण भेदनेसीमातिक्रमणे सीमामतिलङ्घ्य कर्षणे क्षेत्रस्य च भयादिप्रदर्शनेन हरणे यथाक्रमेणाधमोत्तममध्यमदण्डा वेदितव्याः । क्षेत्रग्रहणञ्च गृहारामाद्युपलक्षणार्थम् । यदा पुनः स्वीयभ्रान्त्या क्षेत्रादिकमपहरति तदा द्विशतो दमो वेदितव्यः ॥ यथाह मनुः । “गृहं तडागमारामं क्षेत्रं वा भीषया हरन् । शतानि पञ्च दण्ड्यः स्यादज्ञानाद्द्विशतो दमः ॥” इति ॥ अपह्रियमाणक्षेत्रादि भूयस्त्वपर्य्यालोचनया कदाचिदुत्तमोऽपि दण्डः प्रयोक्तव्यः । अत एवाह । “वधः सर्व्वस्वहरणं पूरान्निर्वासनाङ्कने । तदङ्गच्छेद इत्युक्तो दण्ड उत्तमसाहसः ॥” इति ॥ * ॥ यः पुनः परक्षेत्रे सेतुकूपादिकं प्रार्थनया अर्थदानेन वा लब्धानुज्ञो निर्मातुमिच्छति तं निषेधतः क्षेत्रस्वामिन एव दण्ड इत्यत आह । “न निषेध्योऽल्पवाधस्तु सेतुः कल्याणकारकः । परभूमिं हरन् कूपः स्वल्पक्षेत्रो बहूदकः ॥” परकीयां भूमिमपहरन्नाशयन्नपि सेतुर्जलप्रवाहबन्धः क्षेत्रस्वामिना न प्रतिषेध्यः स चेदीषत्पीडाकरो बहूपकारकश्च भवति । कूपश्चाल्पक्षेत्रव्यापित्वेनाल्पवाधो बहूदकत्वेन बहूपकारको नैव निवारणीयः । कूपग्रहणञ्च वापीपुष्करिण्याद्युपलक्षणार्थम् । यदा पुनरसौ सर्व्वक्षेत्रवर्त्तितया बहुवाधो नद्यादिसमीप क्षेत्रवर्त्तितया वा अल्पोपकारकस्तदासौ निषध्य इत्यर्थादुक्तम्भवति ॥ * ॥ सेतोश्च द्वैविध्यमुक्तं नारदेन । “सेतुश्च द्विविधो ज्ञेयः खेयो बन्ध्यस्तथैव च । तोयपवर्त्तनात् खेयो बन्ध्यः स्यात्तन्निवर्त्तनात् ॥ इति ॥ यदा त्वन्यनिर्म्मितं सेतुं भेदनादिना नष्टं स्वयं संस्करोति तदा पूर्व्वस्वामिनं तद्वं श्यनृपं वा स्पृष्ट्वैव संस्कुर्य्यात् । यथाह नारदः । “पूर्व्वप्रवृत्तमुत्सन्नमपृष्ट्वा स्वामिनन्तु यः । सेतुं प्रवर्त्तयेत् कश्चित् न स तत्फलभाक् भवेत् मृते तु स्वामिनि पुनस्तद्वं श्ये वापि मानवे । राजानमामन्त्र्य ततः कुर्य्यात् सेतुप्रवर्त्तनम् ॥” इति ॥ * ॥ क्षेत्रस्वामिनं प्रति उपदिष्टमिदानीं सेतोः प्रवर्त्त यितारं प्रति आह । “स्वामिने योऽनिवेद्यैव क्षेत्रे सेतुं प्रवर्त्तयेत् । उत्पन्ने स्वामिनो भोगस्तदभावे महीपतेः ॥” क्षेत्रस्वामिनमनभ्युपगम्य तदभावे राजानं वा यः परक्षेत्रे सेतुं प्रवर्त्तयत्यसौ न फलभाग्भवत्यपि तु तदुत्पन्ने फले क्षेत्रस्वामिनो भोगस्तदभावे राज्ञः । तस्मात् प्रार्थनयार्थदानेन वा क्षेत्रस्वामिनं तदभावे राजानं वाप्यनुज्ञाप्यैव परक्षेत्रे सेतुः प्रवर्त्तनीय इति तात्पर्य्यार्थः ॥ * ॥ क्षेत्रस्वामिना सेतुर्न प्रतिषेध्य इत्यक्तमिदानीं तस्यैव प्रसक्तानुप्रसक्त्या क्वचिद्विध्यन्तरमाह । “फालाहतमपि क्षेत्रं न कुर्य्याद्यो न कारयेत् स प्रदाप्यः कृष्टफलं क्षेत्रमन्येन कारयेत् ॥” यः पुनः क्षेत्रस्वामिनः पार्श्वेऽहमिदं क्षेत्रं कृषामि इत्यङ्गीकृत्य पश्चादुत्सृजति न चान्येन कर्षयति तच्च क्षेत्रं यद्यपि फलाहतमीषद्वलेन विदारितं न सम्यग्वीजवापार्हं तथापि तस्याकृष्टस्यफलंयावत्तत्रोत्पत्त्यर्हं सामन्तादिकल्पितं तावदसौ कर्षको दापनीयः । तच्च क्षेत्रं पूर्वकर्ष कादुच्छिद्यान्ये न कारयेत् । इति सीमाविवाद प्रकरणम् । इति मिताक्षरा ॥ * ॥ अपि च । “सीमां प्रति समुत्पन्ने विवादे ग्रामयोर्द्वयोः । ज्येष्ठे मासि नयेत् सीमां सुप्रकाशेषु सेतुषु ॥ सीमावृक्षांश्च कुर्व्वीत न्यग्रोधाश्वत्थकिंशुकान् । शाल्मलीन् शालतालांश्च क्षीरिणश्चैव पादपान् ॥ गुल्मान् वेणूंश्च विविधान् शमीवल्ली स्थलानि च शरान् कुब्जकगुल्मांश्च तथा सीमा न नश्यति ॥ तडागान्युदपानानि वाप्यः प्रस्रवणानि च । सोमासन्धिषु कार्य्याणि देवतांयतनानि च ॥ उपच्छन्नानि चान्यानि सीमालिङ्गानि कारयेत् सीमाज्ञाने नृणां वीक्ष्य नित्यं लोके विपर्य्ययम् अश्मनोऽस्थीनि गोबालान् तुषान् भस्म कपालिकाः । करीषमिष्टकाङ्गारान् शर्करा वालुकास्तथा ॥ यानि चैवं प्रकाराणि कालाद्भूमिर्न भक्षयेत् । तानि सन्धिषु सीमायामप्रकाशानि कारयेत् ॥ एतैर्लिङ्गैर्नयेत् सीमां राजा विवदमानयोः । पूर्व्वभुक्त्या च सततमुदकस्यागमेन च ॥ यदि संशय एव स्यात् लिङ्गानामपि दर्शने । साक्षिप्रत्यय एव स्यात् सीमावादविनिर्णयः ॥ ग्रामीयककुलानाञ्च समक्षं सीम्नि साक्षिणः । प्रष्टव्याः सीमलिङ्गानि तयोश्चैव विवादिनोः ॥ ते पृष्टास्तु तथा ब्रूयुः समन्ताः सीम्नि निश्चयम् निबध्नीयात्तथा सीमां सर्व्वांस्तांश्चैव नामतः ॥ शिरोभिस्त गृहीत्वोर्व्वीं स्रग्विणो रक्तवाससः सुकृतैः शापिताः स्वै स्वै र्नयेयुस्ते समञ्जसम् ॥ यथोक्तेन नयन्तस्ते पूयन्ते सत्यसाक्षिणः । विपरीतं नयन्तस्तु दाप्याः स्युर्द्विशतं दमम् ॥ साक्ष्यभावे तु चत्वारो ग्रामाः सामन्तवासिनः । सीमाविनिर्णयं कुर्य्युः प्रयता राजसन्निधौ ॥ सामन्तानामभावे तु मौलानां सीम्नि साक्षिणाम् ॥ इमानप्यनुयुञ्जीत पुरुषान् वनगोचरान् ॥ व्याधान् शाकुनीकान् गोपान् कैवर्त्तान् मूलखानकान् । व्यालग्राहानुञ्छवृत्तीनन्यांश्च वनचारिणः ॥ ते पृष्टास्तु यथा ब्रूयुः सीमासन्धिषु लक्षणम् । तत्तथा स्थापयेद्राजा धर्म्मेण ग्रामयोर्द्वयोः ॥ क्षेत्रकूपतडागानामारामस्य गृहस्य च । सामन्तप्रत्ययो ज्ञेयः सीमासेतुविनिर्णयः ॥ सामन्ताश्चेन्मृषा ब्रूयुः सेतौ विवदतां नृणाम् । सर्व्वे पृथक् पृथक् दण्ड्या राज्ञा मध्यमसाहसम् गृहं तडागमारामं क्षेत्रं वा भीषया हरन् । शतानि पञ्च दण्ड्यः स्यादज्ञानाद्दिशतो दमः ॥ सीमायामविषह्यायां स्वयं राजैव धर्म्मवित् । प्रदिशेत् भूमिमेतेषामुपकारादिति स्थितिः ॥” इति मानवे ८ अध्यायः ॥"
        }
    ],
    "VCP": [
        {
            "word": "सीमाविवाद",
            "eid": "46261",
            "pagenum": "5300,a",
            "content": "सीमाविवाद¦ पु० सीमायां विवादः । अष्टादशसु विवादेषु सध्ये स्वनामख्याते विवादभेदे तत्स्वरूपादिकं वीरमि० दर्शितं यथा <P>“अथ सीमाविवादाख्यव्यवहारपदम् तत्स्वरूपमाह नारदः “सेतुकेदारमर्य्यादाविकृष्टाकृष्टनिश्चयः । क्षेत्राघिकारो यत्र स्वादु विवादः क्षेत्रजस्तु सः” । अस्यार्थः सेतुर्जलप्रवाहबन्धः । केदारः क्षेत्रम् । मर्य्यादा सीमा । विकृष्टो लाङ्गलप्रहतो देशः अकृष्टस्तद्रहितः एतेषां निश्चयो यत्र विवादे स्यात् स क्षेत्राधिकारः क्षेत्रविषयको विवादः क्षेत्रज उच्यत इति । अयं विवादः षड्विधः तथा च कात्यायनः “आधिक्यं न्यूनता चांशे अस्तिनास्तित्वमेव च । अभोगभुक्तिः शीमा च षड् भूवादस्य हेतवः” । ममैषाधिका भूरस्तीत्युक्तेनेति विवाद आधिक्यविवादः । एतावती भूस्तव नेत्युक्ते ममैतावतीति यो विवादिः स न्यूनताविवादः अत्र ममांशोऽस्तीत्युक्ते यो विवादः सोऽस्तित्वविवादः अत्र तवांशो नास्तीत्युक्ते मम विद्यते इत्येवविधो विवादो नास्तित्वविवादः । सीमाविवाद इति षड्विधो विवाद इत्यर्थः । तत्र सीमा चतुर्विधा । देशसीमा ग्रामसीमा क्षेत्रसीमा गृहसीमा चेति । तस्याश्चतुर्बिधाया अपि यथासम्भवं पञ्चविधत्वमाह नारदः “ध्वजिनी मत्सिनी चैव नैधानी भयवर्जिता । राजशासननीता च सीमा पञ्चविधा स्मृता” । ध्वजिनी वृक्षादिचिह्निता वृक्षाश्च न्यग्रोधादयः । तदाह मनुः “सीमावृक्षांस्तु कुर्वीत न्यग्रोधाश्वत्थकिंशुकान् । शाल्मलीन् सालतालांश्च क्षीरिणश्चैव पादपान्” इति । मत्सिनी जलचिह्निता । नैधानी निखाततुषाङ्गारादिलक्षिता । भयवर्जिता अर्थिप्रत्यर्थिपरस्परसम्प्रतिपत्तिनिर्मिता । तथा च व्यासः “ग्रामयोरुभयोः सीम्रि वृक्षा यत्र समुन्नताः । समुच्छ्रिता ध्वजाकारा ध्वजिनी सा प्रकीर्त्तिता । स्वच्छन्दगा बहुजला झषकूर्मसमन्विता । नित्यप्रवाहिणी यत्र सीमा सा मत्सिनी मता । तुषाङ्गारकपालैस्तु कुम्भैरायतनैस्तथा । सीमा प्रचिह्निता कार्य्या नैधानी सा निगद्यते” इति । नित्यप्रवाहिणीत्यनेन कूपवाप्यादीनि प्रकाशचिह्नान्युपलक्ष्यन्ते । तानि च वृहस्पतिना दर्शितानि “वापीकूपतडागानि चैत्यारामसुरालयाः । स्थलं निम्नं नदीस्रोतः शरगुल्मनगादयः । प्रकाशचिह्नान्येतानि सीमायां कारयेत् सदा । निहितानि तथान्यानि यानि भूमिर्न भक्षयेत् । अश्मनोऽस्थीनि गोबालांस्तुषान् भस्मकपालिकाः । करीषमिष्टकाङ्गारशर्करावालुकास्तथा । तानि सन्धिपु सीमाया अपकाशानि कारयेत्” । चैत्यं इष्टकादिभिः रचितञ्चत्वरादिकम् । स्थलम् उन्नतः भूप्रदेशः । निम्रं परिखा । नगा अश्वत्थादयो वृक्षाः । आदिशब्देन मार्गादीनां कार्पासवीजानाञ्च ग्रहणम् । अस्थीनि पशुमनुष्याद्यस्थीनि । तुषाङ्गारकपालैरिति करीषादानामन्येषां लिङ्गानामप्युपलक्षणम् तानि निधापयेत् “तत्र योगन्तु वालानां प्रयत्नेन प्रदर्शयेत् । वार्द्धके च शिशूनान्ते दर्शयेयुस्तथैव च । एवं परम्पराज्ञाने सीमाभ्रान्तिर्न व्यायते” इति । प्रदर्शयेदिदन्तु छान्दसं बहूत्वे गवकवचनम् । एतेषां लिङ्गानां कथञ्चिदभावे निश्चयोपायमाह नारदः “निम्रगापहृतोत्सृष्टनष्टचिह्रासु भूमिषु । तत्प्रदेशानुमानैश्च प्रमाणैर्भोगदर्शनैः” । निम्नगाया नद्या अपगृतेन अपहरणेन उत्सृष्टानिस्वस्थानान्नष्टानि चिह्रानि यासान्तास्तथीक्ताः । प्रमाणैः साक्षिसामन्तादिभिः एवं निरूपितैर्लिंङ्गैर्निर्णयं कुर्य्यादित्याह मनुः “एतैर्लिङ्गैर्नयेत् सीमां राजा विवदमानयोः । यदि संशय एव स्याल्लिङ्गानामपि दर्शने । साक्षिप्रत्यय एव स्यात् सीमावादविनिर्णयः” । साक्षिप्रत्ययः साक्षिहेतुकः । लिङ्गाभावपक्षपरिग्रहार्थोऽपिशब्दः ते च साक्षिणः सीमाविषयाः सीमालिङ्गविमया वा । साक्षिषु विशेषमाह वृहस्पतिः “आगमं च प्रमाणं च भोगकालञ्च नाम च । भूभागलक्षणञ्चैव ये विदुस्तेऽत्र साक्षिणः” प्रमाणमियत्ता । उभयेषामपि साक्षिणामभावे सामन्तवशान्निर्णयं कुर्य्यादित्याह मनुः “साक्ष्यभावे तु चत्वारो ग्रामाः सामन्तवासिनः । सीमाविनिर्णयं कुर्य्युः प्रयता राजसन्निधौः” । यदा पुनंलिंङ्गानि न सन्ति वर्त्तमानानि वा सन्दिग्धानि तदा निसयोपायमाह याज्ञवल्क्यः “सामन्ता वा समग्रामाश्चत्वारोऽष्टौ दशापि वा । रक्तस्रग्वसनाः सीमान्नयेयुः क्षितिधारिणः” । सामन्ताः सन्निहितग्रामक्षेत्राद्युपभोक्तारः । समग्रामाश्चत्वारोऽष्टौ इत्यादि प्रकारेण समसङ्ख्याकाः । तथा च कात्यायनः “ग्रामो ग्रामस्य सामन्तः क्षेत्रं क्षेत्रस्य कीर्त्तितम् । गृंहं गृहस्य निर्दिष्टं समन्तात्परिरभ्य हि” । ग्रामस्य समन्ताच्चतसृषु दिक्षुपरिरभ्य सम्बध्य स्थितो ग्रामः सामन्तः क्षेत्रादप्येवं ज्ञेयम् । सामन्तानां यदा रागद्वेषादिना प्रकटदोपसद्भावस्तदा सामन्तसामन्तवशान्निर्णयः कार्य्यः तदाह कात्यायनः “स्वार्थसिद्धौ प्रदुष्टेषु सामन्तेष्वर्थगौरवात् । तत्सं सक्तैस्तु कर्त्तव्य उद्धारो नात्र संशयः” । तत्संसक्तैः सामन्तसंसक्तैः । सोमाया लद्धारः सीमायानिर्णय इत्यर्थः । तथा चैतदुक्त भवनि । चतसृषुं दिस्रु स्थितसामन्तग्रामादिभ्योऽनन्तरत्वेन तद्दिशिस्थितग्रामादिभोक्तारस्तत्संसक्तास्तत्प्रदर्शितसीमालिङ्गैर्ग्रांमादेः सीमान्निर्णयेयुरिति । यदा तु सामन्तसामन्तानामपि प्रकटदोषस्तदा तत्सामन्तैर्निर्णयस्तदाह कात्यायनः “संर्सक्त सक्तदोषे तु तत्संसक्ताः प्रकीर्त्तिता” इति । तत् संसक्ताः संसक्तसक्तसं सक्ता इत्यर्थः । एवं चैतदुक्तं भवति चतसृषु दिक्ष स्थितसंसक्तग्रामादिभ्योऽनन्तरत्वेन तद्दिशिस्थितग्रामादिनाक्तारः संसक्तास्तैः प्रदर्शितसीमालिङ्गैर्ग्रामादेः सीमान्निर्णयेयुरिति । यदा पुनरेतेषामपि प्रकटदोषत्वन्तदा मौलादवशान्निणयः कार्य्य इत्यप्याह स एव “कर्त्तव्या न प्रदुष्टास्तु राज्ञा धर्मं विजानता । त्यक्त्वा दुष्टांस्तु सामन्तानन्यां मौलादिभिः सह । सम्मिश्र्य कारगेत् सीमामेवं धर्मविदो विदुः” । अन्यान् सामन्तव्यतिरिक्तान् सीमालिङ्गाभिज्ञान् नगरादोनित्यर्थः । नगरादयश्च दर्शिता नारदेन “नगरग्रामगणतोये च वृद्धतमा नराः” । सीमालिङ्गज्ञातार इति शेषः । मौलादिभिः मौलवृद्धोद्ध्वृतैः । सम्मिश्र्य मेलयित्वा । मौलादीनाञ्च लक्षणं दर्शितं कात्यायनेन “ये तत्र पूर्वं सामन्ताः पश्चाद्देशान्तरङ्गताः । तन्मूलत्वात् तु ते मौली ऋषिभिः षरिकीर्त्तिताः । निष्पाद्यमानं यैर्दृष्टं तत् कार्य्यं नृगुणान्वितैः । वृद्धा वा यदि वाऽवृद्धास्ते च वृद्धाः प्रकीर्त्तिताः” । नृगुणान्वितैः पुरुषगुणान्वितैः । वाकारोऽनास्थायां वयोवृद्धत्वस्याप्रयोजकत्वात् । ये परम्परया कार्य्यज्ञातारस्ते उद्धर्त्तार इत्याशयः । तथा च संसक्तसक्तेषु स्फुटदोषदुष्टेषु पूबसामन्ताद्युपेतनागरिकग्राम्यजनश्रेणिवयोवृद्धदर्शितैः सम्यक् लिङ्गैः सीमानिर्णयः कार्य्यः । यदा तु प्रतिवादिना सामन्तेषु कश्चिद्दोष उद्भावितः ते च न प्रकटदोषयुक्तास्तदोक्तो विशेषो मनुना “सामन्ताः साधनं पूर्वमनिष्टोक्तौ गुणात्विताः । द्विगुणास्तूत्तरा ज्ञेयास्ततोऽन्ये त्रिगुणा मताः” । अनिष्टोक्तौ प्रतिवादिना गुप्तदोषाभिधाने तत्सामन्तास्ततो द्विगुणग्राह्याः । तत्रापि तथात्वे मौलवृद्धादयः सामन्तत्रिगुणाग्राह्या इत्यर्थः । सास्थादीनामेतेषां यदा अभावस्तदा त्वाह मनः “सामत्तानामभावे तु मौलानां सीम्नि साक्षिणाम् । इमानप्यनुयुञ्जीत पुरुषान् वनगोचरान । व्याधान् शाकुनिकान् गोपान् कैवर्त्तान् मलखानकान् । व्यालग्राहानुञ्छवृत्तीनन्यांश्च वनगोचरान्” । वनगोचराणां ग्रहणं सीमासन्निहितदेशकर्षकाणामसत्त्वे विज्ञेयम् । अतएवोक्तं नारदेन “सीमासु च बहिर्य्ये स्युर्य्येऽपि तत् कृषिजीविनः । गोपाः शाकुनिका व्याधा ये चान्ये वनगोचराः” इति । अत्र च सर्वत्र स्थावरविवादे सेत्वादिविवादे च सामन्तादयो निर्णायकाः तथा च कात्यायनः “तेषामभावे सामन्ता मौलवृद्धोद्धृतादयः । स्थावरे षट्प्रकारेऽपि कार्य्या नात्र विचारणा । क्षेत्र वास्तुतडागेषु आरामवनसेतुषु । समेतभावात् सामन्तैः कुर्य्यादत्र विनिर्णयम् । ग्रामसीमासु च तथा तद्वन्नगरसेशयोः” । तेषां साक्षिणाम् । याज्ञवल्क्योऽपि “आरामायतनग्रामनिपानीद्यानवेश्मसु । एष एव विधिर्ज्ञेयो वर्षाम्बुप्रवहादिषु” । आयतनन्निवेशनन्निपानं पानीयस्थानं वर्षाम्बुप्रवहो वृष्ट्युद्भूत जलप्रवाहः । पुनः कात्यायनोऽषि “क्षेत्रकूपतडागनां केदारारामयोरपि । गृहप्रसदावसथनृपदेवगृह्णेषु च” । केदारः क्षुद्रसेतुयुक्तः क्षेत्रविशेषः । गोवलीवर्दन्यायेन भिन्नोक्तिः प्रसदः प्रासादः । वृहस्पतिरपि “सर्वत्र स्थावरे वादे विधिरेष प्रकीर्त्तितुः” । राज्ञा ग्रामीणानां वादिप्रतिवादिनोश्च समक्षं सामन्तादयः प्रष्टव्याः तैर्यदुक्तं तत्पत्रे लेखनीयमित्याह मनुः “ग्रामीयककुलानान्तु समक्षं सीम्नि साक्षिणः । प्रष्टव्याः सीमलिङ्गानि तयोश्चैव विवादिनोः । ते पृष्टास्तु यथा ब्रूयुः समस्ताः सीम्नि निर्णयम् । निवघ्नीयात्तथा सीमां सर्वास्तांश्चैव नामतः” । साक्ष्यभिप्रायेण सीमलिङ्गानीत्युक्तम् । सीमासाक्षिणस्तु सीमां ब्रूयुः । तथा च वृहस्पतिः “शपथैः शापिताः स्वैः स्वैर्ब्रूयुः सीमाविनिर्णयम् । दर्शयेयुश्च लिङ्गानि तत्प्रमाणमिति स्थितिः” । स्वैः स्वैः । सत्येन शापयेद्विप्रं क्षत्रियं वाहनायुधैः” इत्यादिनोक्तव्यवस्थानतिक्रमेणेत्यर्थः । यदा तु सीमालिङ्गसाक्षिणः सीमाचिह्नानि दर्शयितुन्न शक्नुवन्ति केवलं सीमामात्रं जानन्ति तदा ते कथं ब्रूयुरित्याकाङ्क्षायामाह मनुः “शिरोभिस्ते गृहीत्वोर्वी स्रग्विणो रक्तवाससः । सुकृतैः शापिताः स्वैः स्रैर्नयेयुस्ते समञ्जसम्” इति । उर्वीं मृदम् । सीमाक्रममाणा इति शेषः । नयेयुरिदं द्वयोर्निरासार्थं बहुवचनन्नत्वेकस्य, नारदेन “एकश्चेदुन्नयेत् सीमां सोपवासः समुन्नयेत् । रक्तमाल्याम्बरधरो भूमिमादाय मूर्द्धनि” इति एकस्याभ्यनुज्ञानात् । वृहस्यतिरपि “ज्ञातृचिह्नैर्विना साधुरेकोऽप्युभयसम्मतः । रक्तमाल्याम्बरधरो मृदमादाय मूर्द्ध्वनि । सत्यव्रतः सोपवासः सीमां तां दर्शयेन्नरः” । ज्ञातृचिह्नैर्विना सीमायाः ज्ञातॄणां लिङ्गानाञ्चासत्त्वे । ननु कथमेकस्य सीमानिर्णायकत्वम् “नैकः समुन्नयेत् सीमान्नरः प्रत्ययवानपि । गुरुत्वादस्य कार्य्यस्य क्रियैषा बहुषु स्थिता” इत्येकस्य नारदेन निषेधादिति चेन्मैवम् स उभयानुमतधमेविद्व्यतिरिक्तविषय इति न काप्यनुपपत्तिः । अयञ्च निर्णयः सीमाक्रमणदिनादारभ्य पक्षत्रयपर्य्यन्तं साक्षिसामन्तादीनान्दैचिकराजिकोपद्रवाभावे अवसेयः न तु सीमाक्रमणाव्यवाहतोत्तरमेव । तथा च कात्यायनः “सीमाचङ्क्रमणे क्रोशे पादस्पर्शे तथैव च । त्रिपक्षपक्षसप्ताहं दैवराजिकमिष्यते” । यथासङ्ख्यमिति शेषः । यदा तु साक्ष्यादीनां पक्षत्रयाभ्यन्तरे दैविकराजिकोपद्रवः अन्यथा वा मिथ्यावादित्वनिश्चयस्तदा ते पणशतद्वयं दण्डं प्रत्येकं दाप्याः । तथा च मनुः “यथोक्तेन नयन्तस्ते पूयन्ते सत्यसाक्षिणः । विपरीतन्नयन्तस्तु दाप्याः स्युर्द्विशतं दमम्” । यथोक्तेन शिरोमिस्ते गृहीत्वोर्वीमित्यादिनोक्तप्रकारेण नयन्तो निर्णयं कुर्वन्तः यथाभूतेनार्थेनेति शेषः । द्विशतं पणशतद्वयम् प्रत्येकम् दाप्या इत्यर्थः । सामन्तानां मिथ्यावादित्वे राज्ञा ते मध्यमसाहसाख्येन दण्डेन दण्डनीयाः । तथा चाह याज्ञवल्क्यः “अनृते तु पृथक् दण्ड्याराज्ञा मध्यमसाहसम्” । सामन्ता यद्यनृतं मिथ्याभूतं सीमानिर्णयं कुर्य्यु तदा मध्यमसाहसं कार्षापणानां चत्वारिंशदधिकानि पञ्च शतानि दण्डनीयाः । नारदोऽपि “अथ चेदनृतं ब्रूयुः सामन्ताः सीम्रे निर्णये । सर्वे पृथक् पृथक् दण्ड्या राज्ञा मध्यमसाहसम्” । सामन्तव्यतिरिक्तानां तत्संसक्तादीनां मिथ्यावादित्वे पूर्वसाहसाख्येन दण्डेन प्रत्येकं ते दण्डनीयाः । तथा च नारदः “शेषाश्चेदनृतं ब्रूयुर्नियुक्ता भूमिकर्मणि । प्रत्येकन्तु जघन्यास्ते विनेयाः पूर्वसाहसम्” इति । मौलादीनामनृतवादित्वे तमेव दण्डं स एवाह “मौलवृद्धादयश्चान्ये दण्डनीयाः पृथक् पृथक् । विनेयाः प्रथमेनैव साहसेनानृते स्थिताः” इति । आदिग्रहणेन गोपशाकुनकादिवनगोचराणां ग्रहणम् । दण्डनीयाः मिथ्यावादित्वेन दण्डयितुमर्हाः मैलवृद्धादयः पृथक् पृथक् प्रथमेन साहसेन विनेया दण्ड्या इत्यर्थः । यद्यपि सामन्तादीनां साक्ष्यपेक्षया दण्डाल्पत्वमुक्तं मथापि तेषां वाचनिकं दण्डाधिक्यमिति न कोऽपि दोषः । यद्यपि शाकुनिकादयो बहुधा पापरतत्वात् लिङ्ग प्रदर्शनोपयोगेनान्यथा सिद्धा न साक्षात् सीमानिर्णये उपयुज्यन्ते तथापि वृक्षादिलिङ्गप्रदर्शन एव मिथ्याभाषित्वसम्भवात्तदभिप्रायेणैव दण्डविधानम् । लोभादिना भेदेनोक्तौ अनुक्तौ च साक्ष्यादीनां दण्डमाह कात्यायनः “बहूनान्तु गृहीतानां न सर्वे निर्णयं यदि । कुर्युर्भयाद् वा लोभाद् वा दाप्यास्तूत्तमसाहसम्” । एवमज्ञानादिना अनृतवचने साक्षादीन् दण्डयित्वा पुनः सीमाविचारः प्रवर्त्तयितव्यः तथा च स एवाह “अज्ञानोक्तौ दण्डयित्वा पुनः सीमां विचारयेत् । कीर्त्तिते यदि भेदः स्याद्दण्ड्यास्तूत्तमसाहसम्” । साक्ष्यादीनां सर्वेषाम् अज्ञानोक्तौ भेदेनोक्तौ च पुनर्विचारणं लेख्यप्रमाणेन कर्त्तव्यम् । अतएव शङ्खलिखितावपि “सामन्तविरोधे लेख्यप्रत्ययः” इति । यदा पुनः सामन्तप्रभृतयो ज्ञातारश्चिह्नानि च न सन्ति तदा राजा स्वेच्छया निर्णयं कुर्य्यात् तथा च याज्ञवल्क्यः “अभावे ज्ञातृचिह्नानां राजा सीम्नः प्रवर्त्तिता” । ज्ञातॄणां सामन्तादीनां लिङ्गादीनाञ्च वृक्षादीनामभावे राजैव स्वातन्त्र्येण सीमानं प्रवर्त्तयेत् । नारदोऽपि “यदा च न स्युर्ज्ञातारः सीमाया न च लक्षणम् । तदा राजा द्वयोः सीमामुन्नयेदिष्टतः स्वयम्” । इष्टतः इच्छया सार्वविभक्तिकस्तसिः । ग्रामद्वयमध्यवर्त्तिनीं विवादास्पदीभूताम्भुवं समं प्रविभज्यास्येयम्भूरित्युभयोः समर्प्य तन्मध्ये सीमालिङ्गानि कुर्य्यात् । यदा तस्यां भूमावुपकारातिशयो यत्र दृश्यते तदा तत्रैव सा सकला भूर्योजनीया न तूभयत्र । तथा च मनुः “सीमायामविषह्याया स्वयं राजैव धर्मवित् । प्रदिशेद्धूमिमेतेषामुपकारादिति स्थितिः” इति । अविषह्यायां ज्ञातृचिह्नरहितायाम् । प्रदिशेत् प्रवेशयेदित्यर्थः । अयञ्च निर्णयो राज्ञा निर्णयान्तरवदव्यवहितोत्तरमेव न कर्त्तव्यः किन्तु सीमालिङ्गानि यदा आवरकाद्यभावात् स्थूटं दृश्यन्ते तदा कर्त्तव्यः । तथा च मनुः “सीमां प्रति समुत्पन्ने विवादे ग्रामयोर्द्वयोः । ज्यैष्ठे मासि नयेत् सीमां सुप्रकाशेषु सेतुषु । द्वयोर्ग्रामाधिपयोर्विवादे सीमां प्रतिसमुत्पन्ने ज्यैष्ठे मासीत्युपलक्षणं मासान्तरेऽपि सेतु वृतिषु सीमालिङ्गेषु व्यक्तेषु विवादाध्यासितां सीमान्निर्णयेदित्यर्थः । ग्रामग्रहणं नगरादेरुपलक्षणार्थम् । अतएव कात्यायनः “सामन्ताश्चेत्तु सामन्तैः कुर्य्यात् क्षेत्रादिनिर्णयम् । ग्रमसीमादिषु तथा तद्वन्नगरदेशयोः” इति । यदा पुनः ग्रामादीनां सीमात्वेन परिकल्पिता नदी कदाचित् ग्रामान्तरं भित्त्वा प्रवहन्ती दक्षिणभागे स्थितां पूर्वं काञ्चिद् भूमिं वामभागनिविष्टां करोति तथा तत्रैकग्रामसम्बन्धिनी भूरन्यत्र राज्ञा योज्यते तत्र निर्णयोपायमाह वृहस्पतिः “अन्यग्रामात् समाहृत्य दत्ताऽन्यस्य यदा मही । महानद्यथ राज्ञा च कथन्तत्र विचारणा । नद्योत्सृष्टा राजदत्ता यस्य तस्यैव सा मही । अन्यथा न भवेल्लाभो नराणां राजदैविकः । क्षयोदयौ जीवनञ्च दैवराजवशान्नृणाम् । तस्मात् सर्वेषु कार्य्येषु तत्कृतन्न विचालयेत्” । न च नदीकृतस्य दैवकृतत्वाभावः शङ्कनीयः दैवशब्दस्य भाग्यवाचित्वान्नदीकृतमपि दैवकृतं भवत्येव । तथा चाह स एव “ग्रामयो रुभयोर्यत्र मर्य्यादा कल्पिता नदी । कुरुते दानहरणं भाग्याभाग्यवशान्नृणाम् । एकत्र कूलपातन्तु भूमेरन्यत्र संस्थितिम् । नदी तीरे प्रकुरुते तस्य तान्न विचालयेत्” । तस्य नदीवशात् प्राप्तभूमिकस्य तां प्राप्तां भूमिन्न विचालयेत् नान्यया कुर्य्यात् पूर्वस्वामी नापच्छिन्द्यादित्यर्थः । एतदनुप्तशस्यतीरविषयम् । उप्तशस्यविपये पुनः स एवाह “क्षेत्रं सशस्यमुल्लङ्घ्य भूमिश्छिन्ना यदा भवेत् । नदीस्रोतःप्रवाहेण पूर्वस्वामी लभेत ताम्” । तां सशस्यां भूमिं पूर्वस्वामी यावदुत्पन्नस्य शस्यफलप्राप्तिस्तावल्लभेतेत्यर्थः । फलप्राप्तेरूर्द्ध्वं पुनः पूर्वचनविषय समानता । राजदत्तविषये क्वचित् प्रतिप्रसवमाह स एव “या राज्ञा क्रोधलोभेन छलन्यायेन वा हृता । वदत्ताऽन्यस्य दुष्टेन न सा सिद्धिमवाप्नुयात्” । स्वत्वहेतुप्रतिग्रहादिलब्धक्षेत्रविषयथेतत् । स्वत्वहेतुप्रतिग्रहादिप्रमाणाभावे पुनः स एवाह “प्रमाणरहितां भूमिं भुञ्जानो यस्य या हृता । गुणाधिकाय वै दत्ता तस्य तान्न विचालयेत् । प्रमाणरहितां स्वत्वहेतुप्रतिग्रहादिप्रमाणरहिताम् । गृहादिविषयकं निर्णयमाह स एव “निवेशकालादारभ्य गृहचर्य्यापणादिकम् । येन यावद्यथा भुक्तं तस्य तन्न विचालयेत” । येन स्वामिना यावत् प्रचारभूम्यादियुक्तं तथा येन पूर्वादिदिगभिमुखद्वारादियुक्तत्वादिरूपेणोपभुक्तं तत्तस्य स्वामिनः सकाशान्न बिचालयेत् नान्यथा कुर्य्यादित्यर्थः अत्र नियेशकालादारभ्येत्यभिघानान्मध्ये कृताया व्यवस्थाया निवर्त्त्यत्वं दर्शितम् । निवेशकालादारभ्य स्थितानि गवाक्षादिकानि प्रातिवेशिकाद्यनिष्टकारीण्यपि न निवर्त्त्यन्ते इत्युक्तं तेनैव “वातायनं प्रणालीं च तथा निर्व्यूहवेदिकाम् । चतुःशालस्यन्दनिकां प्राङ्निविष्टां न चालयेत्” । वातायनं गवाक्षः । प्रणाली पाषाणादिनिर्मित जलनिर्गमोपायः । निर्य्यूहो द्वारनिर्गतकाष्ठविशेष इति कृत्यकल्पतरौ । निर्य्यूहो गृहकोण इति स्मृतिचन्द्रिकायाम् । वेदिका रथ्यादिप्रदेश संस्कृतोत्तरा भूमिः । चतसृणां शालानां समाहारः चतुशालम् । तस्मात् स्यन्दनिका वृष्टिजलनिपातः । कात्यायनोऽपि “मेखलाभ्रमनिष्काशगवाक्षान्नोपरोधयेत् । प्रणालीं गृहवास्तुञ्च पीडयन् दण्डभाग्भवेत्” । मेखला कुडवमूलबन्धः । भ्रमोजलनिर्गमः । निष्काशः हर्म्यादिभित्तिषु निर्गतं काष्ठादिनिर्मितमस्पृष्टभूमिकमुपवेशनस्थानम् । नोपरोधयेत् न निरुन्ध्यात् । गृहवास्तुः वासभूमिः । पूर्वमविद्यमानाः परानिष्टकारिण एते न कर्त्तव्या इत्यप्याह स एव “निवेशनभयादूर्द्ध्वन्नैते योज्याः कदाचन । दृष्टिपातं प्रणालीञ्च न कुर्य्यात् परवेश्मसु” । दृष्टिपातो गवाक्षः । परवेश्मसु परवेश्मामिमुख्येन । परकुड्यनिकटे पुरीषोत्सर्गादिकमपि त कर्त्तव्यम् तथा च वृहस्पतिः “वर्चःस्थानं वह्नि चयङ्गर्त्तोच्छष्टाम्बुसेचनम् । अत्यारात् परकुड्यस्य न कर्त्तव्यं कथञ्चन” । वर्चःस्थानम् पुरीषोत्सर्गस्यानम् । अत्यारादतिसर्गीपे अरत्निद्वयसम्मितप्रदेश इत्यर्थः । तथा च कात्यायनः “विण्मूत्रोदकसेकञ्च वह्निश्वभ्रनिवेशनम् । अरत्निद्वयमुतसृज्य परकुड्यान्नियेशयेत्” । संसरणशब्दार्थनिर्वचनपुरःसरन्तस्यानिरोद्धव्यत्वमाह वृहस्पतिः “यान्त्यायान्ति जना येन पशवश्चानिवारिताः । तदुच्यतं संसरणन्नरोद्धव्यन्तु केनचित्” । तथा च सम्यगनिवारितं सरन्त्यस्मिन्निति संसरणनिर्वचनमित्यर्थः । चतुष्पथादयोऽपि न निरोद्धव्याः तथा च नारदः “अवस्करस्थलश्वभ्रभ्रभ्रमस्यन्दनिकादिभिः । चतुष्पथसुरस्थानराजमार्गान्न रोधयेत्” । अवस्करः पुरीषम् । गृहादिशोघनार्थं पांशुसमूह इति हरिहरादयः । स्थलं येदिका श्वभ्रङ्गर्त्तः । भ्रमो जलनिर्ग ममार्गः । स्यन्दनिका पदलप्रान्तः । अन्यदपि आदिशब्देन ताद्दशं ग्राह्यम् । रथ्यामार्गो राजमार्गो न तु चतुष्पथ इति कल्पतरुः । न च चतुष्पथराजमार्गयोरभेद इति शङ्कनीयं तयोर्भेदात् । तथा च कात्यायनः “सर्वे जनाः सदा येन प्रयान्ति स चतुष्पथः । अनिषिद्धा, यथाकालं राजमार्गः स उच्यते” । अनिषिद्धा इत्यस्य पूर्वेणान्वयः । यत्र राजकीयैरकाले गमनं प्रतिषिध्यते स राजमाघं इत्यर्थः । क्षेत्रस्य ससीपे मध्ये वा यस्य सर्वदा मार्गोऽस्ति तत्र निरोधो न कर्त्तव्यः । तथा च शङ्खलिखितौ “मार्गक्षेत्रे पथि विसर्गो राजमार्गे रथस्य परिवर्त्तनमिति” पथिविसर्गः पथोविसर्गः । राजमार्गे यावता प्रदेशेन रथैः परिवर्त्तते तावान् प्रदेशस्त्यक्तव्य इत्यर्थः । संसरणानामवरोधकारिणान्तु दण्डो माषैको दाप्यः यथाह वृहस्पतिः “यस्तत्र सङ्करं श्वभ्रं वृक्षारोपणमेव च । कामात् पुरीषं कुर्य्याच्च तस्य दण्डस्तु माषकः” । सङ्करोऽत्र शकटादिसङ्कीर्णता वृक्षापादानं लतादीनामप्युपलक्षकम् । माषोऽत्र ताम्रिकः, दण्डस्य अपराधानुसारेण कल्पयितुमुचितत्वात् । ये तु राजमार्गे पुरीषोत्सर्गादिकं कुर्वते तेषामधिको दण्डः तथा च मनुः “समुत्सृजेद्राजमर्गे यस्त्वमेध्यमनापदि । स द्वौ कार्षापणौ दद्यादमेध्यं चाशु शोधयेत्” । आपद्गतादिषु तु दण्डस्तेनैवोक्तः “आपद्गतस्तथा वृद्धो गर्भिणी बाल एव च । परिभाषणमर्हन्ति तच्च शोध्यमिति स्थितिः” । परिभाषणं क्रूरभाषणम् । तडागादौ ततोऽप्यधिको दण्डः । तथा च कात्यायनः “तडागोद्यानतीर्थानि योऽमेध्येन विनाशयेत् । अमेध्यं शोधयित्वा तु दण्डयेत् पूर्वसाहसम्” । ये पुनर्मलिनवस्त्रप्रक्षालनादिनातीर्थानि दूषयन्ति तस्याप्ययमेव दण्ड इत्याह स एव “दूषयेत् सिद्धतीर्थानि स्थापितानि महात्मभिः । पु० ण्यानि पावनीयानि प्राप्नुयात् पूर्वसाहसम्” । मर्य्यादा प्रभेदनादौ दण्डमाह याज्ञवल्क्यः “मर्य्यादायाः प्रभेदे तु सीमातिक्रमणे तथा । क्षेत्रस्य हरणे दण्डाः अध मोत्तममध्यमाः” । अनेकक्षेत्रव्यवच्छेदिका साधारणी भूर्मर्य्यादा सीमा तस्याः प्रकर्षेण भेदन सामातिक्रमणे सीमामतिलङ्घ्य कर्षणे क्षेत्रस्य च भयादिप्रदर्शनेन हरणे यथाक्रमेणाधमोत्तममध्यमसाहसटण्डा वेदितव्याः । यत् तु विष्णुवचनम् “सीमामेत्तारसुत्तमसाहसं टण्डयित्वा पुनः सीमां कारयेदिति” । तत्र हि सीमामतिलङ्घ्य कर्षतः पुनः सीमाकरणं पुनस्तत्र कर्षणस्याकरणमि त्येवं व्याख्येयम् । तेन न पूर्ववचनविरोधः क्षेत्रग्रहणं गृहाद्युपलक्षणार्थम् । अज्ञानात् क्षेत्रादिहरणेऽधम एव यथाह मनुः “गृहं तडागमारामं क्षेत्रं वा भीषया हरन् । शतानि पञ्च दण्ड्यः स्यादज्ञानाद्द्विशतो दमः” । वृद्धमनुः “स्थापितां चैव मर्य्यादामुभयो र्ग्रामयोस्तथा । अतिक्रामन्ति ये पापास्ते दण्ड्या द्विशतं दसम्” । अपह्रियमाणक्षेत्रादिभूयस्त्वे उत्तमोऽपि दण्डः प्रयोक्तव्यः “बधः सर्वस्वहरणं पुरान्निर्वासनाङ्कने । तदङच्छेद इत्युक्तो दण्ड उत्तमसाहसम्” इति स्मरणात् । यत् तु शङ्खलिखिताभ्याम् सीमातिक्रमणे दण्डाधिक्यमुक्तम् “सीमाव्यतिक्रमे त्वष्टसहस्रमिति” तत् सम्पूर्णसीमातिक्रमविषयम् । सीमासन्धिषूतपन्नवृक्षादिफलं नैवैकेन ग्राह्यं यथाह कात्यायनः “सीमाभध्ये तु जातानां वृक्षाणां क्षेत्रयोर्द्वयोः । फलं पुष्पञ्च सामान्यं क्षेत्रस्वामिषु निदिशेत् । सामान्यं साधारणं क्षेत्रयोः स्वामिषु क्षेत्रस्वामिषु । तथा चान्यतरेणैव तद्वृक्षीयफलादिग्रहणे तदनुरूपेण दण्ड इति ध्वनितम् । यदा पुनरन्यक्षेत्रे वृक्षादिरुत्पन्नोऽन्यक्षेत्रे शाखाः प्रसृताः तत्र कः स्वामीत्याकाङ्क्षायां स एवाह “अन्य क्षेत्रे तु जातातां शाखा यत्रान्यसंस्थिताः । स्वामिनं तं विजानीयाद् यस्य क्षेत्रे तु संश्रिताः । संश्रिताः प्ररूढाः । परक्षेत्रे प्रार्थनया क्रियमाणं सेतुकूपादिकं क्षेत्रस्वामिना न निषेद्धव्यं तथाह याज्ञवल्क्यः “न निषेध्योऽल्पबाधस्तु सेतुः कल्याणकारकः । परभूमिं हरन् कूपः स्वल्पक्षेत्रो बहूदकः” । अल्पबाधः अल्पपीडाकरः कल्याणकारको वहूपकारकः । स्वल्प क्षेत्रः स्वल्पक्षेत्रवर्त्तो आभ्यां विशेषणाभ्यां यः सेतुः क्षेत्रमध्यवर्त्तितया वहुपीडाकरस्तदा दिक्षु सन्निहितक्षैत्रवर्त्तितया अल्पोपकारको वा तदा निषेद्धव्य इति दर्शतम् । तत्र नारदोऽपि “परक्षेत्रस्य मध्ये तु सेतुर्न प्रतिषिध्यते । महागुणोऽल्पदोधश्चेद् वृद्धि रिष्टा क्षये सति” क्षये अल्पक्षेत्रक्षये सत्यपि वृद्धिर्यत इष्टा अतो महागुणः स्वक्षेत्रेऽपि उपकारकरोऽल्पदाषश्चेत्तदा न प्रतिषेद्धव्य इत्यथं । अन्यक्षेत्रे सेतुकूपादिपवर्त्तनं तत्स्वाम्याद्य ज्ञां लब्धा कर्त्तव्यमित्याह याज्ञवल्क्यः स्वामिने योऽनिवेद्यैव क्षेत्रे सेतुं प्रवर्त्तवेत् । उत्पन्ने स्वामिनो भोगस्तदभावे मसीपदः” । यस्तु क्षत्रस्वामिनं तद्वंश्यं तदभावे राजानं वा प्रार्थ्य अर्थादानेन वा तत्क्षेत्रे सेत्वादिकं करोति स सेत्वाद्युत्पन्नफलोपभोगं दृष्टमदृष्टेवा न लभते किन्तु तत्स्वाम्येव तल्लभते तदभावे राजा । अतस्तदाज्ञां गृहीत्वा सेत्वादिकं कर्त्तव्यमित्यर्थः । जीर्णानाम् अन्यदीयसेत्वादीनाम् उद्धारोऽपि तत्स्वाम्याद्यनुज्ञां गृहीत्वा कार्य्य इत्याह नारदः “पूर्वप्रवृत्तनुत्पन्नमपृष्ट्वा स्वामिनन्तु यः । सेतुं प्रवर्त्तयेद् यस्तु न स तत्फलभाग्भवेत् । मृते तु स्वामिनि पुनस्तद्वंश्ये वापि मानवे । राजानमामन्त्र्य ततः कुर्य्यात् सेतुप्रवर्त्तनम् । अतोऽन्यथा क्लेशमायान्मृगव्याधनिदर्शनात्” । मृगव्याधदृष्टान्तः स्फुटीकृतस्तैनैव, “इषवस्तस्य नश्यन्ति यो विद्धमनुविध्यति” । तस्य मृगव्याधस्य । कात्यायनोऽपि “अस्वाम्यनुमतेनैव संस्कारं कुरुते तु यः । गृहोद्यानतडागानां संस्कर्त्ता लभते न तु । देयं स्वामिनि चायाते तन्निवेद्य नृपे यदि । अथावेद्य प्रयुक्तस्तु तद्गतं लभते व्ययम्” । नृपे अनावेद्य कृतं यत्तडागादिसंस्कारार्थं व्ययन्तत् स्यामिनि ग्रामान्तरादागते तेन देयमपि न प्राप्नोति । नृपे निवेद्यसंस्करणे तदर्थं व्ययं प्राप्नोति । फलन्तु स्वाम्यनुमत्यलाभे न प्राप्नोतीत्यर्थः । यः परक्षेत्रमहमिदं कृषामीत्यूरीकृत्य पश्चाद् न कृषति नाप्यन्येन कर्षयति तं प्रत्याह याज्ञवल्क्यः “फालाहतमपि क्षेत्रं यो न कुर्य्यान्न कारयेत् । स प्रदाप्यः कृष्टफलं क्षेत्रमन्येन कारयेत्” । यद्यपि फालाहतं किञ्चिद् हलेन विदारितं सम्यग्वोजावापयोग्यं न भवति तथाप्यकृष्टक्षेत्रस्य फलं यावत् तत्रोत्पत्तियोग्यं स मन्तादिकल्पितं तावदसौ स्वामिने दापनीयः तच्च पूर्वकर्षकादाच्छिद्याऽपरेण कारयेत् । व्यासोऽपि “क्षेत्रं गृहीत्वा यः कश्चिन्न कुर्य्यान्न च कारयेत् । स्वामिने स शदं दाप्यो राज्ञे दण्डञ्च तत्समम्” । शदं क्षेत्रफलम् । तत्समं तदनुरूपमित्यर्थः । स्वामिग्राह्यं क्षेत्रफलमपि कियदित्याकाङ्क्षायां स एवाह “चिरावसन्ने दशमं कृष्यमाणे तथाष्टकम् । सुसंस्कृतेऽपि षष्ठं स्यात् परिकल्प्यं यथास्थिति” इति । चिरावसन्ने चिरकालमकृष्टे क्षेत्रै ऽहमिदं कृषामीत्यूरीकृत्योपेक्षिते सामन्तैर्य्यथास्थिति क्षेत्रस्थित्यनुसारेणैतावदत्रोत्पत्तु योग्यमिति परि कल्प्य क्षेत्रस्वामिने तस्य दशमभागं, कृष्यमाणे अचिरावन्ने स्वीकृत्यानुपेक्षिते तु अष्टमं भ गं सुमंस्कते तूपेक्षित षष्ठं भागं दाप्य इत्यर्थः । यस्तु क्षेत्रस्वामिनः सामर्थ्यवैकल्यादिनाऽर्द्धखिलावस्थां प्राप्ते क्षेत्रे स्वाम्यनिवारतः सन् स्वयमेव तत्कर्षणादिकं करोति तदा स क्षेत्रस्वामिने फलं न दापनीयः । किन्तु तस्य फलं स्वयमेव गृह्णीयादित्याह नारदः “अशक्तप्रेतनष्टेषु क्षेत्रिकेष्वनिवारितः । क्षेत्रं चेद्विकृषेत् कश्चिदश्नुवीत स तत्फलम्” । प्रेता मृताः नष्टाः कुत्रचिद्गता इति चिरमपरिचिताः । क्षेत्रिकेषु क्षेत्रस्वामिषु तेन क्षत्रस्वामिना तत्पुत्रादिना वा समागतेनैव विधाय कर्षादिखिलभञ्जनार्थं व्ययं दत्त्वैव स्वीयं क्षेत्रं ग्राह्यमिति स एवाह “विकृष्यमाणे क्षेत्रे तु क्षेत्रिकः पुनराव्रजेत् खिलोपचारं तत् सर्वं दत्त्वा क्षेत्रमवाप्नुयात्” । अर्द्ध खिलाद्यवस्था कदा क्षेत्रस्य भवतीत्याकङ्क्षायां स एवाह “संवत्सरेणार्द्धखिलमीहितं वत्सरैस्त्रिभिः । पञ्चवर्षा वसन्नान्तु क्षेत्रं स्यादटवीसमम्” । कर्षणरहितं संवरेणाऽर्द्धखिलं भवति यत्नसाध्यं भवति वर्षत्रये तु ईहितं खिलं महायत्नसाध्यं भवति । वर्षपञ्चके न ईहितं क्षेत्रम् अटवीतुल्यं स्यात् अतिदुष्कर्षं भवदित्यर्थः । खिलभञ्चनार्थं ष्ययदानासामर्थ्ये क्षेत्रस्वामिनः क्षेत्रफलस्याष्टमो भागः कर्षकेण वर्षाष्टकं स्वामिने देयः अवशिष्टं सर्वं स्वयमेव ग्राह्यम् । क्षेत्रं च वर्षाष्टकानन्तरन्तत्स्वामिने देयम् । तथा च कात्यायनः “अशक्तितो न दद्याच्च खिलाथें यः कृतो व्ययः । तदष्टभागहीनन्तु कर्षकः फलमाप्नुयात्” इति । “वर्षाण्यष्टौ स भोक्ता स्यात्परतः स्वामिने तु तत् इति” ।"
        }
    ],
    "APHI": [
        {
            "word": "सीमाविवाद",
            "content": "सीमाविवादः पुं. सीमा-विवादः  - सीमासंबंधी झगड़ा या मुकदमेबाजी"
        }
    ],
    "SHKB": [
        {
            "word": "सीमाविवाद",
            "पदविभागः": "पुल्लिङ्गः",
            "कन्नडार्थः": "ಗಡಿಯ ವಿಷಯದಲ್ಲಿ ಉದಭವಿಸುವ ವ್ಯವಹಾರ \\/ಗ್ರಾಮ ಮತ್ತು ನಗರಗಳ ಎಲ್ಲೆ ವಿಷಯದಲ್ಲಿ ಉಂಟಾಗುವ ಕಲಹ",
            "व्युत्पत्तिः": "सीमायाः विवादः",
            "content": ""
        }
    ],
    "AM_VCP": [
        {
            "word": "सीमाविवाद",
            "content": "<li class=\"dict-entry\"><span lang=\"sa\">सीमाविवाद पु° सीमायां विवादः । अष्टादशसु विवादेषु सध्ये स्वनामख्याते विवादभेदे तत्स्वरूपादिकं वीरमि° दर्शितं यथा <q>अथ सीमाविवादाख्यव्यवहारपदम् तत्स्वरूपमाह नारदः “सेतुकेदारमर्य्यादाविकृष्टाकृष्टनिश्चयः । क्षेत्रा­घिकारो यत्र स्वादु विवादः क्षेत्रजस्तु सः</q> । अस्यार्थः सेतुर्जलप्रवाहबन्धः । केदारः क्षेत्रम् । मर्य्यादा सीमा । विकृष्टो लाङ्गलप्रहतो देशः अकृष्टस्तद्रहितः एतेषां निश्चयो यत्र विवादे स्यात् स क्षेत्राधिकारः क्षेत्रविषयको विवादः क्षेत्रज उच्यत इति । अयं विवादः षड्विधः तथा च कात्यायनः <q>आधिक्यं न्यू­नता चांशे अस्तिनास्तित्वमेव च । अभोगभुक्तिः शीमा च षड् भूवादस्य हेतवः</q> । ममैषाधिका भूरस्ती­त्युक्तेनेति विवाद आधिक्यविवादः । एतावती भूस्तव ने­त्युक्ते ममैतावतीति यो विवादिः स न्यूनताविवादः अत्र ममांशोऽस्तीत्युक्ते यो विवादः सोऽस्तित्वविवादः अत्र तवांशो नास्तीत्युक्ते मम विद्यते इत्येवविधो वि­वादो नास्तित्वविवादः । सीमाविवाद इति षड्विधो विवाद इत्यर्थः । तत्र सीमा चतुर्विधा । देशसीमा ग्रामसीमा क्षेत्रसीमा गृहसीमा चेति । तस्याश्चतुर्बिधाया अपि यथासम्भवं पञ्चविधत्वमाह नारदः <q>ध्वजिनी मत्­सिनी चैव नैधानी भयवर्जिता । राजशासननीता च सीमा पञ्चविधा स्मृता</q> । ध्वजिनी वृक्षादिचिह्निता वृक्षाश्च न्यग्रोधादयः । तदाह मनुः <q>सीमावृक्षांस्तु कुर्वीत न्यग्रोधाश्वत्थकिंशुकान् । शाल्मलीन् सालता­लांश्च क्षीरिणश्चैव पादपान्</q> इति । मत्सिनी जल­चिह्निता । नैधानी निखाततुषाङ्गारादिलक्षिता । भय­वर्जिता अर्थिप्रत्यर्थिपरस्परसम्प्रतिपत्तिनिर्मिता । तथा च व्यासः <q>ग्रामयोरुभयोः सीम्रि वृक्षा यत्र समुन्नताः । समुच्छ्रिता ध्वजाकारा ध्वजिनी सा प्रकी­र्त्तिता । स्वच्छन्दगा बहुजला झषकूर्मसमन्विता । नित्य­प्रवाहिणी यत्र सीमा सा मत्सिनी मता । तुषाङ्गार­कपालैस्तु कुम्भैरायतनैस्तथा । सीमा प्रचिह्निता कार्य्या नैधानी सा निगद्यते</q> इति । नित्यप्रवाहिणीत्यनेन कूपवाप्यादीनि प्रकाशचिह्नान्युपलक्ष्यन्ते । तानि च वृहस्पतिना दर्शितानि <q>वापीकूपतडागानि चैत्या­रामसुरालयाः । स्थलं निम्नं नदीस्रोतः शरगुल्मन­गादयः । प्रकाशचिह्नान्येतानि सीमायां कारयेत् सदा । निहितानि तथान्यानि यानि भूमिर्न भक्षयेत् । अश्म­नोऽस्थीनि गोबालांस्तुषान् भस्मकपालिकाः । करीष­मिष्टकाङ्गारशर्करावालुकास्तथा । तानि सन्धिपु सी­माया अपकाशानि कारयेत्</q> । चैत्यं इष्टकादिभिः रचि­तञ्चत्वरादिकम् । स्थलम् उन्नतः भूप्रदेशः । निम्रं परिखा । नगा अश्वत्थादयो वृक्षाः । आदिशब्देन मार्गादीनां कार्पासवीजानाञ्च ग्रहणम् । अस्थीनि पशुमनुष्याद्यस्थीनि । तुषाङ्गारकपालैरिति करीषादा­नामन्येषां लिङ्गानामप्युपलक्षणम् तानि निधापयेत् <q>तत्र योगन्तु वालानां प्रयत्नेन प्रदर्शयेत् । वार्द्धके च शिशूनान्ते दर्शयेयुस्तथैव च । एवं परम्पराज्ञाने सीमा­भ्रान्तिर्न व्यायते</q> इति । प्रदर्शयेदिदन्तु छान्दसं बहूत्वे गवकवचनम् । एतेषां लिङ्गानां कथञ्चिदभावे निश्चयो­पायमाह नारदः <q>निम्रगापहृतोत्सृष्टनष्टचिह्रासु भूमिषु । तत्प्रदेशानुमानैश्च प्रमाणैर्भोगदर्शनैः</q> । निम्नगाया नद्या अपगृतेन अपहरणेन उत्सृष्टानि­स्वस्थानान्नष्टानि चिह्रानि यासान्तास्तथीक्ताः । प्रमाणैः साक्षिसामन्तादिभिः एवं निरूपितैर्लिंङ्गैर्निर्णयं कुर्य्या­दित्याह मनुः <q>एतैर्लिङ्गैर्नयेत् सीमां राजा विवद­मानयोः । यदि संशय एव स्याल्लिङ्गानामपि दर्शने । साक्षिप्रत्यय एव स्यात् सीमावादविनिर्णयः</q> । साक्षि­प्रत्ययः साक्षिहेतुकः । लिङ्गाभावपक्षपरिग्रहार्थो­ऽपिशब्दः ते च साक्षिणः सीमाविषयाः सीमालिङ्गवि­मया वा । साक्षिषु विशेषमाह वृहस्पतिः <q>आगमं च प्रमाणं च भोगकालञ्च नाम च । भूभागलक्षणञ्चैव ये विदुस्तेऽत्र साक्षिणः</q> प्रमाणमियत्ता । उभयेषामपि साक्षिणामभावे सामन्तवशान्निर्णयं कुर्य्यादित्याह मनुः <q>साक्ष्यभावे तु चत्वारो ग्रामाः सामन्तवासिनः । सी­माविनिर्णयं कुर्य्युः प्रयता राजसन्निधौः</q> । यदा पुनं­लिंङ्गानि न सन्ति वर्त्तमानानि वा सन्दिग्धानि तदा निसयोपायमाह याज्ञवल्क्यः <q>सामन्ता वा समग्रामा­श्चत्वारोऽष्टौ दशापि वा । रक्तस्रग्वसनाः सीमान्नयेयुः क्षितिधारिणः</q> । सामन्ताः सन्निहितग्रामक्षेत्राद्युप­भोक्तारः । समग्रामाश्चत्वारोऽष्टौ इत्यादि प्रकारेण सम­सङ्ख्याकाः । तथा च कात्यायनः <q>ग्रामो ग्रामस्य सामन्तः क्षेत्रं क्षेत्रस्य कीर्त्तितम् । गृंहं गृहस्य नि­र्दिष्टं समन्तात्परिरभ्य हि</q> । ग्रामस्य समन्ताच्चतसृषु दिक्षुपरिरभ्य सम्बध्य स्थितो ग्रामः सामन्तः क्षेत्रादप्येवं ज्ञेयम् । सामन्तानां यदा रागद्वेषादिना प्रकटदोपसद्भाव­स्तदा सामन्तसामन्तवशान्निर्णयः कार्य्यः तदाह कात्या­यनः <q>स्वार्थसिद्धौ प्रदुष्टेषु सामन्तेष्वर्थगौरवात् । तत्सं सक्तैस्तु कर्त्तव्य उद्धारो नात्र संशयः</q> । तत्संसक्तैः सामन्तसंसक्तैः । सोमाया लद्धारः सीमायानिर्णय इत्यर्थः । तथा चैतदुक्त भवनि । चतसृषुं दिस्रु स्थित­सामन्तग्रामादिभ्योऽनन्तरत्वेन तद्दिशिस्थितग्रामादिभो­क्तारस्तत्संसक्तास्तत्प्रदर्शितसीमालिङ्गैर्ग्रांमादेः सीमा­न्निर्णयेयुरिति । यदा तु सामन्तसामन्तानामपि प्रकट­दोषस्तदा तत्सामन्तैर्निर्णयस्तदाह कात्यायनः <q>संर्सक्त सक्तदोषे तु तत्संसक्ताः प्रकीर्त्तिता</q> इति । तत् संसक्ताः संसक्तसक्तसं सक्ता इत्यर्थः । एवं चैतदुक्तं भवति चतसृषु दिक्ष स्थितसंसक्तग्रामादिभ्योऽनन्तरत्वेन तद्दि­शिस्थितग्रामादिनाक्तारः संसक्तास्तैः प्रदर्शितसीमा­लिङ्गैर्ग्रामादेः सीमान्निर्णयेयुरिति । यदा पुनरेते­षामपि प्रकटदोषत्वन्तदा मौलादवशान्निणयः कार्य्य इत्यप्याह स एव <q>कर्त्तव्या न प्रदुष्टास्तु राज्ञा धर्मं विजानता । त्यक्त्वा दुष्टांस्तु सामन्तानन्यां मौलादिभिः सह । सम्मिश्र्य कारगेत् सीमामेवं धर्मविदो विदुः</q> । अन्यान् सामन्तव्यतिरिक्तान् सीमालिङ्गाभिज्ञान् नग­रादोनित्यर्थः । नगरादयश्च दर्शिता नारदेन <q>नगर­ग्रामगणतोये च वृद्धतमा नराः</q> । सीमालिङ्गज्ञातार इति शेषः । मौलादिभिः मौलवृद्धोद्ध्वृतैः । सम्मिश्र्य मेलयित्वा । मौलादीनाञ्च लक्षणं दर्शितं कात्यायनेन <q>ये तत्र पूर्वं सामन्ताः पश्चाद्देशान्तरङ्गताः । तन्मूल­त्वात् तु ते मौली ऋषिभिः षरिकीर्त्तिताः । निष्पाद्य­मानं यैर्दृष्टं तत् कार्य्यं नृगुणान्वितैः । वृद्धा वा यदि वाऽवृद्धास्ते च वृद्धाः प्रकीर्त्तिताः</q> । नृगुणान्वितैः पुरुषगुणान्वितैः । वाकारोऽनास्थायां वयोवृद्धत्वस्या­प्रयोजकत्वात् । ये परम्परया कार्य्यज्ञातारस्ते उद्धर्त्तार इत्याशयः । तथा च संसक्तसक्तेषु स्फुटदोषदुष्टेषु पूब­सामन्ताद्युपेतनागरिकग्राम्यजनश्रेणिवयोवृद्धदर्शितैः स­म्यक् लिङ्गैः सीमानिर्णयः कार्य्यः । यदा तु प्रति­वादिना सामन्तेषु कश्चिद्दोष उद्भावितः ते च न प्रकटदोष­युक्तास्तदोक्तो विशेषो मनुना <q>सामन्ताः साधनं पूर्वम­निष्टोक्तौ गुणात्विताः । द्विगुणास्तूत्तरा ज्ञेयास्ततो­ऽन्ये त्रिगुणा मताः</q> । अनिष्टोक्तौ प्रतिवादिना गुप्त­दोषाभिधाने तत्सामन्तास्ततो द्विगुणग्राह्याः । तत्रापि तथात्वे मौलवृद्धादयः सामन्तत्रिगुणाग्राह्या इत्यर्थः । सास्थादीनामेतेषां यदा अभावस्तदा त्वाह मनः <q>साम­त्तानामभावे तु मौलानां सीम्नि साक्षिणाम् । इमा­नप्यनुयुञ्जीत पुरुषान् वनगोचरान । व्याधान् शाकुनि­कान् गोपान् कैवर्त्तान् मलखानकान् । व्यालग्राहानु­ञ्छवृत्तीनन्यांश्च वनगोचरान्</q> । वनगोचराणां ग्रहणं सीमासन्निहितदेशकर्षकाणामसत्त्वे विज्ञेयम् । अत­एवोक्तं नारदेन <q>सीमासु च बहिर्य्ये स्युर्य्येऽपि तत् कृषिजीविनः । गोपाः शाकुनिका व्याधा ये चान्ये वनगोचराः</q> इति । अत्र च सर्वत्र स्थावरविवादे से­त्वादिविवादे च सामन्तादयो निर्णायकाः तथा च कात्यायनः <q>तेषामभावे सामन्ता मौलवृद्धोद्धृतादयः । स्थावरे षट्प्रकारेऽपि कार्य्या नात्र विचारणा । क्षेत्र वास्तुतडागेषु आरामवनसेतुषु । समेतभावात् सा­मन्तैः कुर्य्यादत्र विनिर्णयम् । ग्रामसीमासु च तथा तद्वन्नगरसेशयोः</q> । तेषां साक्षिणाम् । याज्ञवल्क्यो­ऽपि <q>आरामायतनग्रामनिपानीद्यानवेश्मसु । एष एव विधिर्ज्ञेयो वर्षाम्बुप्रवहादिषु</q> । आयतनन्निवेश­नन्निपानं पानीयस्थानं वर्षाम्बुप्रवहो वृष्ट्युद्भूत जल­प्रवाहः । पुनः कात्यायनोऽषि <q>क्षेत्रकूपतडागनां केदा­रारामयोरपि । गृहप्रसदावसथनृपदेवगृह्णेषु च</q> । केदारः क्षुद्रसेतुयुक्तः क्षेत्रविशेषः । गोवलीवर्दन्यायेन भिन्नोक्तिः प्रसदः प्रासादः । वृहस्पतिरपि <q>सर्वत्र स्थाव­रे वादे विधिरेष प्रकीर्त्तितुः</q> । राज्ञा ग्रामीणानां वादि­प्रतिवादिनोश्च समक्षं सामन्तादयः प्रष्टव्याः तैर्यदुक्तं तत्पत्रे लेखनीयमित्याह मनुः <q>ग्रामीयककुलानान्तु समक्षं सीम्नि साक्षिणः । प्रष्टव्याः सीमलिङ्गानि तयो­श्चैव विवादिनोः । ते पृष्टास्तु यथा ब्रूयुः समस्ताः सीम्नि निर्णयम् । निवघ्नीयात्तथा सीमां सर्वास्तांश्चैव नामतः</q> । साक्ष्यभिप्रायेण सीमलिङ्गानीत्युक्तम् । सीमासाक्षिणस्तु सीमां ब्रूयुः । तथा च वृहस्पतिः <q>शपथैः शापिताः स्वैः स्वैर्ब्रूयुः सीमाविनिर्ण­यम् । दर्शयेयुश्च लिङ्गानि तत्प्रमाणमिति स्थितिः</q> । स्वैः स्वैः । सत्येन शापयेद्विप्रं क्षत्रियं वाहनायुधैः” इत्यादिनोक्तव्यवस्थानतिक्रमेणेत्यर्थः । यदा तु सी­मालिङ्गसाक्षिणः सीमाचिह्नानि दर्शयितुन्न शक्नु­वन्ति केवलं सीमामात्रं जानन्ति तदा ते कथं ब्रूयु­रित्याकाङ्क्षायामाह मनुः <q>शिरोभिस्ते गृहीत्वोर्वी स्रग्विणो रक्तवाससः । सुकृतैः शापिताः स्वैः स्रैर्नये­युस्ते समञ्जसम्</q> इति । उर्वीं मृदम् । सीमाक्रम­माणा इति शेषः । नयेयुरिदं द्वयोर्निरासार्थं बहुवचन­न्नत्वेकस्य, नारदेन <q>एकश्चेदुन्नयेत् सीमां सोपवासः समुन्नयेत् । रक्तमाल्याम्बरधरो भूमिमादाय मूर्द्धनि</q> इति एकस्याभ्यनुज्ञानात् । वृहस्यतिरपि <q>ज्ञातृचिह्नै­र्विना साधुरेकोऽप्युभयसम्मतः । रक्तमाल्याम्बरधरो मृदमादाय मूर्द्ध्वनि । सत्यव्रतः सोपवासः सीमां तां दर्श­येन्नरः</q> । ज्ञातृचिह्नैर्विना सीमायाः ज्ञातॄणां लिङ्गा­नाञ्चासत्त्वे । ननु कथमेकस्य सीमानिर्णायकत्वम् <q>नैकः समुन्नयेत् सीमान्नरः प्रत्ययवानपि । गुरुत्वादस्य कार्य्यस्य क्रियैषा बहुषु स्थिता</q> इत्येकस्य नारदेन निषेधा­दिति चेन्मैवम् स उभयानुमतधमेविद्व्यतिरिक्तविषय इति न काप्यनुपपत्तिः । अयञ्च निर्णयः सीमाक्रमण­दिनादारभ्य पक्षत्रयपर्य्यन्तं साक्षिसामन्तादीनान्दैचिक­राजिकोपद्रवाभावे अवसेयः न तु सीमाक्रमणाव्यवाह­तोत्तरमेव । तथा च कात्यायनः <q>सीमाचङ्क्रमणे क्रोशे पादस्पर्शे तथैव च । त्रिपक्षपक्षसप्ताहं दैवराजिक­मिष्यते</q> । यथासङ्ख्यमिति शेषः । यदा तु साक्ष्या­दीनां पक्षत्रयाभ्यन्तरे दैविकराजिकोपद्रवः अन्यथा वा मिथ्यावादित्वनिश्चयस्तदा ते पणशतद्वयं दण्डं प्रत्येकं दाप्याः । तथा च मनुः <q>यथोक्तेन नयन्तस्ते पूयन्ते सत्यसाक्षिणः । विपरीतन्नयन्तस्तु दाप्याः स्युर्द्विशतं दमम्</q> । यथोक्तेन शिरोमिस्ते गृहीत्वोर्वीमित्यादि­नोक्तप्रकारेण नयन्तो निर्णयं कुर्वन्तः यथाभूतेनार्थे­नेति शेषः । द्विशतं पणशतद्वयम् प्रत्येकम् दाप्या इत्यर्थः । सामन्तानां मिथ्यावादित्वे राज्ञा ते मध्यमसा­हसाख्येन दण्डेन दण्डनीयाः । तथा चाह याज्ञ­वल्क्यः <q>अनृते तु पृथक् दण्ड्याराज्ञा मध्यमसाह­सम्</q> । सामन्ता यद्यनृतं मिथ्याभूतं सीमानिर्णयं कुर्य्यु तदा मध्यमसाहसं कार्षापणानां चत्वारिंशदधि­कानि पञ्च शतानि दण्डनीयाः । नारदोऽपि <q>अथ चेदनृतं ब्रूयुः सामन्ताः सीम्रे निर्णये । सर्वे पृथक् पृथक् दण्ड्या राज्ञा मध्यमसाहसम्</q> । सामन्तव्यति­रिक्तानां तत्संसक्तादीनां मिथ्यावादित्वे पूर्वसाहसाख्येन दण्डेन प्रत्येकं ते दण्डनीयाः । तथा च नारदः <q>शेषाश्चेदनृतं ब्रूयुर्नियुक्ता भूमिकर्मणि । प्रत्येकन्तु जघन्यास्ते विनेयाः पूर्वसाहसम्</q> इति । मौलादी­नामनृतवादित्वे तमेव दण्डं स एवाह <q>मौलवृद्धा­दयश्चान्ये दण्डनीयाः पृथक् पृथक् । विनेयाः प्रथ­मेनैव साहसेनानृते स्थिताः</q> इति । आदिग्रहणेन गोपशाकुनकादिवनगोचराणां ग्रहणम् । दण्डनीयाः मिथ्यावादित्वेन दण्डयितुमर्हाः मैलवृद्धादयः पृथक् पृथक् प्रथमेन साहसेन विनेया दण्ड्या इत्यर्थः । यद्यपि सामन्तादीनां साक्ष्यपेक्षया दण्डाल्पत्वमुक्तं मथापि तेषां वाचनिकं दण्डाधिक्यमिति न कोऽपि दोषः । यद्यपि शाकुनिकादयो बहुधा पापरतत्वात् लिङ्ग प्रदर्शनोपयोगेनान्यथा सिद्धा न साक्षात् सीमानिर्णये उपयुज्यन्ते तथापि वृक्षादिलिङ्गप्रदर्शन एव मिथ्या­भाषित्वसम्भवात्तदभिप्रायेणैव दण्डविधानम् । लोभा­दिना भेदेनोक्तौ अनुक्तौ च साक्ष्यादीनां दण्डमाह कात्यायनः <q>बहूनान्तु गृहीतानां न सर्वे निर्णयं यदि । कुर्युर्भयाद् वा लोभाद् वा दाप्यास्तूत्तमसाह­सम्</q> । एवमज्ञानादिना अनृतवचने साक्षादीन् द­ण्डयित्वा पुनः सीमाविचारः प्रवर्त्तयितव्यः तथा च स एवाह <q>अज्ञानोक्तौ दण्डयित्वा पुनः सीमां विचा­रयेत् । कीर्त्तिते यदि भेदः स्याद्दण्ड्यास्तूत्तमसाह­सम्</q> । साक्ष्यादीनां सर्वेषाम् अज्ञानोक्तौ भेदेनोक्तौ च पुनर्विचारणं लेख्यप्रमाणेन कर्त्तव्यम् । अतएव शङ्ख­लिखितावपि <q>सामन्तविरोधे लेख्यप्रत्ययः</q> इति । यदा पुनः सामन्तप्रभृतयो ज्ञातारश्चिह्नानि च न सन्ति तदा राजा स्वेच्छया निर्णयं कुर्य्यात् तथा च याज्ञवल्क्यः <q>अभावे ज्ञातृचिह्नानां राजा सीम्नः प्रवर्त्तिता</q> । ज्ञा­तॄणां सामन्तादीनां लिङ्गादीनाञ्च वृक्षादीनामभावे रा­जैव स्वातन्त्र्येण सीमानं प्रवर्त्तयेत् । नारदोऽपि <q>यदा च न स्युर्ज्ञातारः सीमाया न च लक्षणम् । तदा राजा द्वयोः सीमामुन्नयेदिष्टतः स्वयम्</q> । इष्टतः इच्छया सार्वविभक्तिकस्तसिः । ग्रामद्वयमध्यवर्त्तिनीं विवादा­स्पदीभूताम्भुवं समं प्रविभज्यास्येयम्भूरित्युभयोः समर्प्य तन्मध्ये सीमालिङ्गानि कुर्य्यात् । यदा तस्यां भूमावुपकारातिशयो यत्र दृश्यते तदा तत्रैव सा सकला भूर्योजनीया न तूभयत्र । तथा च मनुः <q>सीमाया­मविषह्याया स्वयं राजैव धर्मवित् । प्रदिशेद्धूमिमेतेषा­मुपकारादिति स्थितिः</q> इति । अविषह्यायां ज्ञातृचिह्न­रहितायाम् । प्रदिशेत् प्रवेशयेदित्यर्थः । अयञ्च निर्णयो राज्ञा निर्णयान्तरवदव्यवहितोत्तरमेव न कर्त्तव्यः किन्तु सीमालिङ्गानि यदा आवरकाद्यभावात् स्थूटं दृश्यन्ते तदा कर्त्तव्यः । तथा च मनुः <q>सीमां प्रति समुत्पन्ने विवादे ग्रामयोर्द्वयोः । ज्यैष्ठे मासि नयेत् सीमां सुप्र­काशेषु सेतुषु । द्वयोर्ग्रामाधिपयोर्विवादे सीमां प्रति­समुत्पन्ने ज्यैष्ठे मासीत्युपलक्षणं मासान्तरेऽपि सेतु वृतिषु सीमालिङ्गेषु व्यक्तेषु विवादाध्यासितां सीमा­न्निर्णयेदित्यर्थः । ग्रामग्रहणं नगरादेरुपलक्षणार्थम् । अतएव कात्यायनः “सामन्ताश्चेत्तु सामन्तैः कुर्य्यात् क्षेत्रादिनिर्णयम् । ग्रमसीमादिषु तथा तद्वन्नगरदेशयोः</q> इति । यदा पुनः ग्रामादीनां सीमात्वेन परिकल्पिता नदी कदाचित् ग्रामान्तरं भित्त्वा प्रवहन्ती दक्षिणभागे स्थितां पूर्वं काञ्चिद् भूमिं वामभागनिविष्टां करोति तथा तत्रैकग्रामसम्बन्धिनी भूरन्यत्र राज्ञा योज्यते तत्र निर्णयोपायमाह वृहस्पतिः <q>अन्यग्रामात् समाहृत्य दत्ताऽन्यस्य यदा मही । महानद्यथ राज्ञा च कथ­न्तत्र विचारणा । नद्योत्सृष्टा राजदत्ता यस्य तस्यैव सा मही । अन्यथा न भवेल्लाभो नराणां राजदैविकः । क्षयोदयौ जीवनञ्च दैवराजवशान्नृणाम् । तस्मात् सर्वेषु कार्य्येषु तत्कृतन्न विचालयेत्</q> । न च नदीकृतस्य दैव­कृतत्वाभावः शङ्कनीयः दैवशब्दस्य भाग्यवाचित्वान्नदी­कृतमपि दैवकृतं भवत्येव । तथा चाह स एव <q>ग्रामयो रुभयोर्यत्र मर्य्यादा कल्पिता नदी । कुरुते दानहरणं भाग्याभाग्यवशान्नृणाम् । एकत्र कूलपातन्तु भूमेरन्यत्र संस्थितिम् । नदी तीरे प्रकुरुते तस्य तान्न विचालयेत्</q> । तस्य नदीवशात् प्राप्तभूमिकस्य तां प्राप्तां भूमिन्न विचा­लयेत् नान्यया कुर्य्यात् पूर्वस्वामी नापच्छिन्द्यादित्यर्थः । एतदनुप्तशस्यतीरविषयम् । उप्तशस्यविपये पुनः स एवाह <q>क्षेत्रं सशस्यमुल्लङ्घ्य भूमिश्छिन्ना यदा भवेत् । नदीस्रोतःप्रवाहेण पूर्वस्वामी लभेत ताम्</q> । तां सशस्यां भूमिं पूर्वस्वामी यावदुत्पन्नस्य शस्यफलप्राप्ति­स्तावल्लभेतेत्यर्थः । फलप्राप्तेरूर्द्ध्वं पुनः पूर्वचनविषय समानता । राजदत्तविषये क्वचित् प्रतिप्रसवमाह स एव <q>या राज्ञा क्रोधलोभेन छलन्यायेन वा हृता । वदत्ताऽन्यस्य दुष्टेन न सा सिद्धिमवाप्नुयात्</q> । स्वत्व­हेतुप्रतिग्रहादिलब्धक्षेत्रविषयथेतत् । स्वत्वहेतुप्रति­ग्रहादिप्रमाणाभावे पुनः स एवाह <q>प्रमाणरहितां भूमिं भुञ्जानो यस्य या हृता । गुणाधिकाय वै दत्ता तस्य तान्न विचालयेत् । प्रमाणरहितां स्वत्वहेतुप्रति­ग्रहादिप्रमाणरहिताम् । गृहादिविषयकं निर्णयमाह स एव “निवेशकालादारभ्य गृहचर्य्यापणादिकम् । येन यावद्यथा भुक्तं तस्य तन्न विचालयेत</q> । येन स्वामिना यावत् प्रचारभूम्यादियुक्तं तथा येन पूर्वादि­दिगभिमुखद्वारादियुक्तत्वादिरूपेणोपभुक्तं तत्तस्य स्वा­मिनः सकाशान्न बिचालयेत् नान्यथा कुर्य्यादित्यर्थः अत्र नियेशकालादारभ्येत्यभिघानान्मध्ये कृताया व्यव­स्थाया निवर्त्त्यत्वं दर्शितम् । निवेशकालादारभ्य स्थि­तानि गवाक्षादिकानि प्रातिवेशिकाद्यनिष्टकारीण्यपि न निवर्त्त्यन्ते इत्युक्तं तेनैव <q>वातायनं प्रणालीं च तथा निर्व्यूहवेदिकाम् । चतुःशालस्यन्दनिकां प्राङ्नि­विष्टां न चालयेत्</q> । वातायनं गवाक्षः । प्रणाली पाषाणादिनिर्मित जलनिर्गमोपायः । निर्य्यूहो द्वार­निर्गतकाष्ठविशेष इति कृत्यकल्पतरौ । निर्य्यूहो गृह­कोण इति स्मृतिचन्द्रिकायाम् । वेदिका रथ्यादिप्रदेश संस्कृतोत्तरा भूमिः । चतसृणां शालानां समाहारः चतुशालम् । तस्मात् स्यन्दनिका वृष्टिजलनिपातः । कात्यायनोऽपि <q>मेखलाभ्रमनिष्काशगवाक्षान्नोपरो­धयेत् । प्रणालीं गृहवास्तुञ्च पीडयन् दण्डभाग्भवेत्</q> । मेखला कुडवमूलबन्धः । भ्रमोजलनिर्गमः । निष्काशः हर्म्यादिभित्तिषु निर्गतं काष्ठादिनिर्मितमस्पृष्टभूमिक­मुपवेशनस्थानम् । नोपरोधयेत् न निरुन्ध्यात् । गृह­वास्तुः वासभूमिः । पूर्वमविद्यमानाः परानिष्टकारिण एते न कर्त्तव्या इत्यप्याह स एव <q>निवेशनभयादूर्द्ध्व­न्नैते योज्याः कदाचन । दृष्टिपातं प्रणालीञ्च न कुर्य्यात् परवेश्मसु</q> । दृष्टिपातो गवाक्षः । परवेश्मसु पर­वेश्मामिमुख्येन । परकुड्यनिकटे पुरीषोत्सर्गादिकमपि त कर्त्तव्यम् तथा च वृहस्पतिः <q>वर्चःस्थानं वह्नि चयङ्गर्त्तोच्छष्टाम्बुसेचनम् । अत्यारात् परकुड्यस्य न कर्त्तव्यं कथञ्चन</q> । वर्चःस्थानम् पुरीषोत्सर्ग­स्यानम् । अत्यारादतिसर्गीपे अरत्निद्वयसम्मितप्रदेश इत्यर्थः । तथा च कात्यायनः <q>विण्मूत्रोदकसेकञ्च वह्निश्वभ्रनिवेशनम् । अरत्निद्वयमुतसृज्य परकुड्यान्नि­येशयेत्</q> । संसरणशब्दार्थनिर्वचनपुरःसरन्तस्यानिरो­द्धव्यत्वमाह वृहस्पतिः <q>यान्त्यायान्ति जना येन पश­वश्चानिवारिताः । तदुच्यतं संसरणन्नरोद्धव्यन्तु केनचित्</q> । तथा च सम्यगनिवारितं सरन्त्यस्मिन्निति संसरणनिर्व­चनमित्यर्थः । चतुष्पथादयोऽपि न निरोद्धव्याः तथा च नारदः <q>अवस्करस्थलश्वभ्रभ्रभ्रमस्यन्दनिकादिभिः । चतुष्पथसुरस्थानराजमार्गान्न रोधयेत्</q> । अवस्करः पुरीषम् । गृहादिशोघनार्थं पांशुसमूह इति हरि­हरादयः । स्थलं येदिका श्वभ्रङ्गर्त्तः । भ्रमो जलनिर्ग ममार्गः । स्यन्दनिका पदलप्रान्तः । अन्यदपि आदि­शब्देन ताद्दशं ग्राह्यम् । रथ्यामार्गो राजमार्गो न तु चतुष्पथ इति कल्पतरुः । न च चतुष्पथराजमार्ग­योरभेद इति शङ्कनीयं तयोर्भेदात् । तथा च कात्या­यनः <q>सर्वे जनाः सदा येन प्रयान्ति स चतुष्पथः । अनिषिद्धा, यथाकालं राजमार्गः स उच्यते</q> । अनि­षिद्धा इत्यस्य पूर्वेणान्वयः । यत्र राजकीयैरकाले गमनं प्रतिषिध्यते स राजमाघं इत्यर्थः । क्षेत्रस्य ससीपे मध्ये वा यस्य सर्वदा मार्गोऽस्ति तत्र निरोधो न कर्त्तव्यः । तथा च शङ्खलिखितौ <q>मार्गक्षेत्रे पथि विसर्गो राजमार्गे रथस्य परिवर्त्तनमिति</q> पथिवि­सर्गः पथोविसर्गः । राजमार्गे यावता प्रदेशेन रथैः परिवर्त्तते तावान् प्रदेशस्त्यक्तव्य इत्यर्थः । संसरणा­नामवरोधकारिणान्तु दण्डो माषैको दाप्यः यथाह वृहस्पतिः <q>यस्तत्र सङ्करं श्वभ्रं वृक्षारोपणमेव च । कामात् पुरीषं कुर्य्याच्च तस्य दण्डस्तु माषकः</q> । सङ्क­रोऽत्र शकटादिसङ्कीर्णता वृक्षापादानं लतादीनामप्युप­लक्षकम् । माषोऽत्र ताम्रिकः, दण्डस्य अपराधानु­सारेण कल्पयितुमुचितत्वात् । ये तु राजमार्गे पुरी­षोत्सर्गादिकं कुर्वते तेषामधिको दण्डः तथा च मनुः <q>समुत्सृजेद्राजमर्गे यस्त्वमेध्यमनापदि । स द्वौ कार्षापणौ दद्यादमेध्यं चाशु शोधयेत्</q> । आपद्गतादिषु तु दण्डस्तेनैवोक्तः <q>आपद्गतस्तथा वृद्धो गर्भिणी बाल एव च । परिभाषणमर्हन्ति तच्च शोध्यमिति स्थितिः</q> । परिभाषणं क्रूरभाषणम् । तडागादौ ततोऽप्यधिको दण्डः । तथा च कात्यायनः <q>तडागोद्यानतीर्थानि योऽमेध्येन विनाशयेत् । अमेध्यं शोधयित्वा तु दण्ड­येत् पूर्वसाहसम्</q> । ये पुनर्मलिनवस्त्रप्रक्षालनादिना­तीर्थानि दूषयन्ति तस्याप्ययमेव दण्ड इत्याह स एव <q>दूषयेत् सिद्धतीर्थानि स्थापितानि महात्मभिः । पु° ण्यानि पावनीयानि प्राप्नुयात् पूर्वसाहसम्</q> । मर्य्यादा प्रभेदनादौ दण्डमाह याज्ञवल्क्यः <q>मर्य्यादायाः प्रभेदे तु सीमातिक्रमणे तथा । क्षेत्रस्य हरणे दण्डाः अध मोत्तममध्यमाः</q> । अनेकक्षेत्रव्यवच्छेदिका साधारणी भूर्मर्य्यादा सीमा तस्याः प्रकर्षेण भेदन सामातिक्रमणे सीमामतिलङ्घ्य कर्षणे क्षेत्रस्य च भयादिप्रदर्शनेन हरणे यथाक्रमेणाधमोत्तममध्यमसाहसटण्डा वेदितव्याः । यत् तु विष्णुवचनम् <q>सीमामेत्तारसुत्तमसाहसं टण्डयित्वा पुनः सीमां कारयेदिति</q> । तत्र हि सीमामतिलङ्घ्य कर्षतः पुनः सीमाकरणं पुनस्तत्र कर्षणस्याकरणमि त्येवं व्याख्येयम् । तेन न पूर्ववचनविरोधः क्षेत्रग्रहणं गृहाद्युपलक्षणार्थम् । अज्ञानात् क्षेत्रादिहरणेऽधम एव यथाह मनुः <q>गृहं तडागमारामं क्षेत्रं वा भीषया हरन् । शतानि पञ्च दण्ड्यः स्यादज्ञानाद्द्विशतो दमः</q> । वृद्धमनुः <q>स्थापितां चैव मर्य्यादामुभयो र्ग्रा­मयोस्तथा । अतिक्रामन्ति ये पापास्ते दण्ड्या द्विशतं दसम्</q> । अपह्रियमाणक्षेत्रादिभूयस्त्वे उत्तमोऽपि दण्डः प्रयोक्तव्यः <q>बधः सर्वस्वहरणं पुरान्निर्वासना­ङ्कने । तदङच्छेद इत्युक्तो दण्ड उत्तमसाहसम्</q> इति स्मरणात् । यत् तु शङ्खलिखिताभ्याम् सीमातिक्रमणे दण्डाधिक्यमुक्तम् <q>सीमाव्यतिक्रमे त्वष्टसहस्रमिति</q> तत् सम्पूर्णसीमातिक्रमविषयम् । सीमासन्धिषूतपन्नवृक्षा­दिफलं नैवैकेन ग्राह्यं यथाह कात्यायनः <q>सीमाभध्ये तु जातानां वृक्षाणां क्षेत्रयोर्द्वयोः । फलं पुष्पञ्च सामान्यं क्षेत्रस्वामिषु निदिशेत् । सामान्यं साधारणं क्षेत्रयोः स्वामिषु क्षेत्रस्वामिषु । तथा चान्यतरेणैव तद्वृक्षीय­फलादिग्रहणे तदनुरूपेण दण्ड इति ध्वनितम् । यदा पुनरन्यक्षेत्रे वृक्षादिरुत्पन्नोऽन्यक्षेत्रे शाखाः प्र­सृताः तत्र कः स्वामीत्याकाङ्क्षायां स एवाह “अन्य क्षेत्रे तु जातातां शाखा यत्रान्यसंस्थिताः । स्वामिनं तं विजानीयाद् यस्य क्षेत्रे तु संश्रिताः । संश्रिताः प्ररूढाः । परक्षेत्रे प्रार्थनया क्रियमाणं सेतुकूपा­दिकं क्षेत्रस्वामिना न निषेद्धव्यं तथाह याज्ञवल्क्यः “न निषेध्योऽल्पबाधस्तु सेतुः कल्याणकारकः । पर­भूमिं हरन् कूपः स्वल्पक्षेत्रो बहूदकः</q> । अल्पबाधः अल्पपीडाकरः कल्याणकारको वहूपकारकः । स्वल्प क्षेत्रः स्वल्पक्षेत्रवर्त्तो आभ्यां विशेषणाभ्यां यः सेतुः क्षेत्रमध्यवर्त्तितया वहुपीडाकरस्तदा दिक्षु सन्नि­हितक्षैत्रवर्त्तितया अल्पोपकारको वा तदा निषेद्धव्य इति दर्शतम् । तत्र नारदोऽपि <q>परक्षेत्रस्य मध्ये तु सेतुर्न प्रतिषिध्यते । महागुणोऽल्पदोधश्चेद् वृद्धि रिष्टा क्षये सति</q> क्षये अल्पक्षेत्रक्षये सत्यपि वृद्धिर्यत इष्टा अतो महागुणः स्वक्षेत्रेऽपि उपकारकरोऽल्प­दाषश्चेत्तदा न प्रतिषेद्धव्य इत्यथं । अन्यक्षेत्रे सेतुकूपा­दिपवर्त्तनं तत्स्वाम्याद्य ज्ञां लब्धा कर्त्तव्यमित्याह याज्ञवल्क्यः स्वामिने योऽनिवेद्यैव क्षेत्रे सेतुं प्रव­र्त्तवेत् । उत्पन्ने स्वामिनो भोगस्तदभावे मसीपदः” । यस्तु क्षत्रस्वामिनं तद्वंश्यं तदभावे राजानं वा प्रार्थ्य अर्थादानेन वा तत्क्षेत्रे सेत्वादिकं करोति स सेत्वाद्युत्­पन्नफलोपभोगं दृष्टमदृष्टेवा न लभते किन्तु तत्स्वाम्येव तल्लभते तदभावे राजा । अतस्तदाज्ञां गृहीत्वा सेत्वा­दिकं कर्त्तव्यमित्यर्थः । जीर्णानाम् अन्यदीयसेत्वादीनाम् उद्धारोऽपि तत्स्वाम्याद्यनुज्ञां गृहीत्वा कार्य्य इत्याह नारदः <q>पूर्वप्रवृत्तनुत्पन्नमपृष्ट्वा स्वामिनन्तु यः । सेतुं प्रवर्त्तयेद् यस्तु न स तत्फलभाग्भवेत् । मृते तु स्वा­मिनि पुनस्तद्वंश्ये वापि मानवे । राजानमामन्त्र्य ततः कुर्य्यात् सेतुप्रवर्त्तनम् । अतोऽन्यथा क्लेशमायान्मृग­व्याधनिदर्शनात्</q> । मृगव्याधदृष्टान्तः स्फुटीकृतस्तैनैव, <q>इषवस्तस्य नश्यन्ति यो विद्धमनुविध्यति</q> । तस्य मृग­व्याधस्य । कात्यायनोऽपि <q>अस्वाम्यनुमतेनैव संस्कारं कुरुते तु यः । गृहोद्यानतडागानां संस्कर्त्ता लभते न तु । देयं स्वामिनि चायाते तन्निवेद्य नृपे यदि । अथावेद्य प्रयुक्तस्तु तद्गतं लभते व्ययम्</q> । नृपे अनावेद्य कृतं यत्तडागादिसंस्कारार्थं व्ययन्तत् स्यामिनि ग्रामा­न्तरादागते तेन देयमपि न प्राप्नोति । नृपे निवेद्य­संस्करणे तदर्थं व्ययं प्राप्नोति । फलन्तु स्वाम्यनुमत्य­लाभे न प्राप्नोतीत्यर्थः । यः परक्षेत्रमहमिदं कृषा­मीत्यूरीकृत्य पश्चाद् न कृषति नाप्यन्येन कर्षयति तं प्रत्याह याज्ञवल्क्यः <q>फालाहतमपि क्षेत्रं यो न कुर्य्यान्न कारयेत् । स प्रदाप्यः कृष्टफलं क्षेत्रमन्येन कार­येत्</q> । यद्यपि फालाहतं किञ्चिद् हलेन विदारितं सम्यग्वोजावापयोग्यं न भवति तथाप्यकृष्टक्षेत्रस्य फलं यावत् तत्रोत्पत्तियोग्यं स मन्तादिकल्पितं तावदसौ स्वामिने दापनीयः तच्च पूर्वकर्षकादाच्छिद्याऽपरेण कार­येत् । व्यासोऽपि <q>क्षेत्रं गृहीत्वा यः कश्चिन्न कुर्य्यान्न च कारयेत् । स्वामिने स शदं दाप्यो राज्ञे दण्डञ्च तत्­समम्</q> । शदं क्षेत्रफलम् । तत्समं तदनुरूपमि­त्यर्थः । स्वामिग्राह्यं क्षेत्रफलमपि कियदित्याका­ङ्क्षायां स एवाह <q>चिरावसन्ने दशमं कृष्यमाणे तथा­ष्टकम् । सुसंस्कृतेऽपि षष्ठं स्यात् परिकल्प्यं यथा­स्थिति</q> इति । चिरावसन्ने चिरकालमकृष्टे क्षेत्रै ऽहमिदं कृषामीत्यूरीकृत्योपेक्षिते सामन्तैर्य्यथास्थिति क्षेत्रस्थित्यनुसारेणैतावदत्रोत्पत्तु योग्यमिति परि कल्प्य क्षेत्रस्वामिने तस्य दशमभागं, कृष्यमाणे अचि­रावन्ने स्वीकृत्यानुपेक्षिते तु अष्टमं भ गं सुमंस्कते तूपे­क्षित षष्ठं भागं दाप्य इत्यर्थः । यस्तु क्षेत्रस्वामिनः सामर्थ्यवैकल्यादिनाऽर्द्धखिलावस्थां प्राप्ते क्षेत्रे स्वाम्यनिवारतः सन् स्वयमेव तत्कर्षणादिकं करोति तदा स क्षेत्रस्वामिने फलं न दापनीयः । किन्तु तस्य फलं स्वयमेव गृह्णीयादित्याह नारदः <q>अशक्तप्रेत­नष्टेषु क्षेत्रिकेष्वनिवारितः । क्षेत्रं चेद्विकृषेत् कश्चि­दश्नुवीत स तत्फलम्</q> । प्रेता मृताः नष्टाः कुत्रचिद्­गता इति चिरमपरिचिताः । क्षेत्रिकेषु क्षेत्रस्वामिषु तेन क्षत्रस्वामिना तत्पुत्रादिना वा समागतेनैव विधाय कर्षादिखिलभञ्जनार्थं व्ययं दत्त्वैव स्वीयं क्षेत्रं ग्राह्यमिति स एवाह <q>विकृष्यमाणे क्षेत्रे तु क्षेत्रिकः पुनराव्रजेत् खिलोपचारं तत् सर्वं दत्त्वा क्षेत्रमवाप्नुयात्</q> । अर्द्ध खिलाद्यवस्था कदा क्षेत्रस्य भवतीत्याकङ्क्षायां स एवाह <q>संवत्सरेणार्द्धखिलमीहितं वत्सरैस्त्रिभिः । पञ्चवर्षा वसन्नान्तु क्षेत्रं स्यादटवीसमम्</q> । कर्षणरहितं संवरे­णाऽर्द्धखिलं भवति यत्नसाध्यं भवति वर्षत्रये तु ईहितं खिलं महायत्नसाध्यं भवति । वर्षपञ्चके न ईहितं क्षेत्रम् अटवीतुल्यं स्यात् अतिदुष्कर्षं भवदित्यर्थः । खिलभञ्चनार्थं ष्ययदानासामर्थ्ये क्षेत्रस्वामिनः क्षेत्रफलस्याष्टमो भागः कर्षकेण वर्षाष्टकं स्वामिने देयः अवशिष्टं सर्वं स्वयमेव ग्राह्यम् । क्षेत्रं च वर्षाष्टका­नन्तरन्तत्स्वामिने देयम् । तथा च कात्यायनः <q>अश­क्तितो न दद्याच्च खिलाथें यः कृतो व्ययः । तदष्टभाग­हीनन्तु कर्षकः फलमाप्नुयात्</q> इति । <q>वर्षाण्यष्टौ स भोक्ता स्यात्परतः स्वामिने तु तत् इति</q> ।</span></li>"
        }
    ],
    "AM_SHS": [
        {
            "word": "सीमाविवाद",
            "content": "<li class=\"dict-entry mw-entry\"><span lang=\"sa\">सीमाविवाद</span>  <div n=\"1\">m. (<span lang=\"sa\">-दः</span>) Litigation or dispute respecting boundaries.</div><div n=\"E\"> E. <span lang=\"sa\">सीमा</span> <lb />and <span lang=\"sa\">विवाद</span> dispute.</div></li>"
        }
    ],
    "AM_APHI": [
        {
            "word": "सीमाविवाद",
            "content": ""
        }
    ]
}