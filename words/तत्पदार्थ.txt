{
    "word": "तत्पदार्थ",
    "VCP": [
        {
            "word": "तत्पदार्थ",
            "eid": "21964",
            "pagenum": "3211,b",
            "content": "तत्पदार्थः¦ पु० तत्त्वमस्यादिवाक्यस्थस्य तत्पदस्यार्थः । जगत् कारणे परमात्मनि । “यत् जगत्कारणं तत्त्वं तत्पदार्थः स उच्यते” । एवं तत्पदार्थो निरूपितः इदानीं त्वंपदार्थो निरूप्यते” वेदान्तसा० । तत्पदत्वंपदवाच्ययोर्विरोधेनाभेदाभावेऽपि लक्ष्यार्थयोर्यथाऽभेदस्तथा विवेकचू० न्यरूपि यथा “तत्त्वम्पदाभ्यामभिधीयमानयोर्ब्रह्मात्मनोः शोधितयोर्यदी त्थम् । श्रुत्या तयोस्तत्त्वमसीति सम्यक् एकत्वमेव प्रतिपाद्यते मुहुः । ऐक्यं तयोर्लक्षितयोर्न वाच्ययोर्निगद्यतेऽन्योऽन्यविरुद्धधर्मिणोः । खद्योतभान्वोरिव राजभृत्ययोः कूपाम्बुराश्योः परमाणुमेर्व्वोः । तयोर्विरोधोऽयमुपाधिकल्पितो न वास्तवः कश्चिदुपाधिरेषः । ईशस्य माया महदादिकारणं जीवस्य कार्य्यं शृणु पञ्चकोषम् । एतावुपाधी परजीवयोस्तयोः सम्यग्निरासे न परो न जीवः । राज्यं नरेन्द्रस्य भटस्य खेटकस्तयोरपोहे न भटी न राजा । अथात आदेश इति श्रुतिः स्वयं निषेधति ब्रह्मणि कल्पितद्वयम् । श्रुतिप्रमाणानुगृहीतबोधात्तयोर्निरासः करणीय एवम् । नेदं नेदं कल्पितत्वान्न सत्यं रज्जुर्दृष्टा व्यालवत् स्वप्नवच्च । इत्थं दृश्यं साधु युक्त्या व्यपोह्य ज्ञेयः पश्चादेकभावस्तयोर्यः । ततस्तु तौ लक्षणया सुलक्ष्यौ तयोरखण्डैकरसत्वसिद्धये । नालं जहत्या, न तथाऽजहत्या, किन्तूभयार्थात्मिकयैव भाव्यम् । स देवदत्तोऽयमितीह चैकता विरुद्धधर्भांशमपास्य कथ्यते । यथा, तथा तत्त्वमसीतिवाक्ये विरुद्धधर्मानुभयत्र हित्वा । संलक्ष्यचिन्मात्रतया सदात्मनोरखण्डभावः परिचीयते बुधैः” ।"
        }
    ]
}