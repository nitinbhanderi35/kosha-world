{
    "word": "सप्तपातालं",
    "SKD": [
        {
            "word": "सप्तपातालं",
            "eid": "37810",
            "pagenum": "5-262-b",
            "content": "सप्तपातालं¦, क्ली, (सप्तानां पातालानां समाहारः ।) सप्तसंख्यकाधोभुवनम् । यथा, “आदित्यरश्मितो देवो रुद्ररूपी जनार्द्दनः । निःसृत्य प्रथमं यातः पातालतलमन्ततः ॥ सप्तपातालसंस्थांस्तु नागगन्धर्व्वराक्षसान् । देवानृषींश्च शेषांश्च जघान वरशूलधृक् ॥” इति कालिकापुराणे २४ अध्यायः ॥ तन्नामानि यथाह भरतः । “अतलं वितलञ्चैव नितलञ्च गभस्तिमत् । महाख्यं सुतलञ्चाग्रं पातालं सप्तमं विदुः ॥”"
        }
    ]
}