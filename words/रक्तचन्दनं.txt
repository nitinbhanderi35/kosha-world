{
    "word": "रक्तचन्दनं",
    "SKD": [
        {
            "word": "रक्तचन्दनं",
            "eid": "28830",
            "pagenum": "4-071-c",
            "content": "रक्तचन्दनं¦, क्ली, (रक्तं रक्तवर्णं चन्दनम् ।) रक्त वर्णचन्दनकाष्ठम् । (यथा, रामायणे । २ । ३३ । ९ । “पद्मरागोचितां सीतां रक्तचन्दनसेविनीम् । वर्षमुष्णञ्च शीतञ्च नेष्यत्याशु विवर्णताम् ॥”) तत्पर्य्यायः । तिलपर्णो २ पत्राङ्गम् ३ रञ्जनम् ४ कुचन्दनम् ५ । इत्यमरः । १ । ६ । १३२ ॥ ताम्रसारम् ६ ताम्रवृक्षः ७ चन्दनम् ८ । इति रत्नमाला ॥ लोहितम् ९ शोणितचन्दनम् १० रक्तसारम् ११ ताम्रसारकम् १२ क्षुद्रचन्दनम् १३ अर्कचन्दनम् १४ । इति राजनिर्घण्टः ॥ रक्ताङ्गम् १५ प्रवालफलम् १६ । इति भावप्रकाशः ॥ पत्तङ्गम् १७ पत्तगम् १८ रक्तबीजम् १९ । इति शब्दरत्नावली ॥ अस्य गुणाः । अतिशीतलत्वम् । तिक्तत्वम् । ईक्षणगतास्रदोषभूतपित्तकफकासज्वरभ्रान्तिजन्तुवमथुतृषानाशित्वञ्च । इति राजनिर्घण्टः ॥ अपि च । “रक्तं शीतं गुरु स्वादु च्छर्द्दितृष्णास्रपित्तहृत् । तिक्तनेत्रहितं वृष्यं ज्वरव्रणविषापहम् ॥” इति भावप्रकाशः ॥ अन्यच्च । “रक्तपित्तहरं बल्यं चक्षुष्यं रक्तचन्दनम् ॥” इति राजवल्लभः ॥"
        }
    ]
}