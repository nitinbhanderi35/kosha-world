{
    "word": "धिष्ण्यम्",
    "SKD": [
        {
            "word": "धिष्ण्यम्",
            "eid": "17865",
            "pagenum": "2-797-c",
            "content": "धिष्ण्यं¦, क्ली, (धृष्णोति प्रगल्भो भवतीति । धृष् + “सानसिवर्णसिपर्णसीति ।” उणां । ४ । १०७ । इति ण्यप्रत्ययः निपातनात् ऋकारस्य च इकारः । स्थानम् । (यथा, भागवते । २ । १ । ३० । “द्यौरक्षिणी चक्षुरभूत् पतङ्गः पक्ष्माणि विष्णोरहनी उभे च । तद्भ्रूविजृम्भः परमेष्ठिधिष्ण्यमापोऽस्य तालू रस एव जिह्वा ॥” “परमेष्ठिधिष्ण्यं ब्रह्मपदम् ॥” इति तट्टीकायां स्वामी ॥ गृहम् । (यथा, महाभारते । १७ । ३ । १० । “स्वर्गे लोके श्ववतां नास्ति धिष्ण्यमिष्टापूर्त्तं क्रोधवशा हरन्ति ॥”) नक्षत्रम् । (यथा, सूर्य्यसिद्धान्ते । ११ । २१ । “सार्पेन्द्रपौष्ण्यधिष्ण्यानामन्त्याः पादाः भसन्धयः ॥”) अग्निः । इत्यमरः । ३ । ३ । १५४ ॥ (यथा अथर्व्ववेदे । २ । ३५ । १ । “ये भक्षयन्तो न वसून्यानृधुर्य्यानग्नयो अन्वतप्यन्त धिष्ण्याः ॥”) शक्तिः । इति मेदिनी । ये, ३४ ॥ (उल्काभेदः । यथा, बृहत्संहितायाम् । ३३ । १ । “दिविभुक्तशुभफलानां पततां रूपाणि यानि तान्युल्काः । धिष्ण्योल्काशनिविद्युत्तारा इति पञ्चधा भिन्नाः ॥” प्राणाभिमानी देवः । यथा, ऋग्वेदे । ३ । २२ । ३ । “अग्ने ! दिवो अर्णमच्छा जिगास्यच्छा देवा ऊचिषे धिष्ण्या ये ॥” “धियं बुद्ध्युपहितं देहं उष्णन्ति उष्णीकुर्व्वन्तीति धिष्ण्याः प्राणाभिमानिनो देवाः ।” इति तद्भाष्ये सायनः ॥)"
        }
    ]
}