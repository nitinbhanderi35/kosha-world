{
    "word": "पुष्पं",
    "AP90": [
        {
            "word": "पुष्पं",
            "eid": "19199",
            "pagenum": 713,
            "content": "पुष्पं¦ [पुष्प् विकाशे-अच्] <b>1</b> A flower, blossom. <b>--2</b> The menstrual <lbinfo n='dis+charge'/> discharge; as in पुष्पवती <ab>q. v.</ab> <b>--3</b> A topaz. <b>--4</b> A disease of the eyes (albugo). <b>--5</b> The car or vehicle of Kubera; see पुष्पक. <b>--6</b> <lbinfo n='Gallan+try'/> Gallantry, politeness (in love language). <b>--7</b> Expanding, blooming, <lbinfo n='blossom+ing'/> blossoming (said to be <i><ab>m.</ab></i> in this sense). <b>--Comp.</b> --अंजनं calx of brass used as a collyrium. --अंजलिः a <lbinfo n='hand+ful'/> handful of flowers. --अभिषेक = °स्नान <lbinfo n='q.+v.'/> <ab>q. v.</ab> --अंबुजं the sap of flowers.  <lbinfo n='ava#cayaH'/> --अवचयः collecting or gathering flowers. --अवचायिन् = पुष्पाजीव <ab>q. v.</ab> --अस्त्रः an epithet of the god of love.  <lbinfo n='--A#kara'/> --आकर <i><ab>a.</ab></i> rich or abounding in flowers; मासो नु पुष्पाकरः <ls>V. 1. 9.</ls> --आगमः the spring. --आजीवः a florist, <lbinfo n='gar+land'/> garland-maker. --आननः a kind of liquor. --आपीडः a chaplet of <lbinfo n='flow+ers'/> flowers. --आयुधः, --इषुः the god of love. --आसवं honey. --आसारः a shower of flowers; <ls>Me. 43.</ls> --उद्रमः <lbinfo n='ap+pearance'/> appearance of flowers. --उद्यानं a <lbinfo n='flow+er'/> flower-garden. --उपजीविन् <i><ab>m.</ab></i> a florist, gardener, garland-maker. --कालः {1} ‘flower-time,’ the spring. {2} the time of the menses. --कासीसं green (or black) sulphate of iron. --कीटः a large black bee. --केतनः the god of love. --केतुः the god of love. (<i>--<ab>n.</ab></i>) {1} calx of flowers. {2} vitriol (used as a collyrium). --गृहं a <lbinfo n='flower+house'/> flowerhouse, conservatory. --घातकः the bamboo. --चयः {1} gathering flowers {2} a quantity of flowers. --चापः the god of love. --चामरः a kind of cane. --जं the juice of flowers. --दः a tree. --दंतः {1} <ab>N.</ab> of an attendant of Śiva. {2} <ab>N.</ab> of the author of the <lbinfo n='Mahima+stotra'/> Mahimna stotra. {3} <ab>N.</ab> of the elephant <lbinfo n='presid+ing'/> presiding over the north-west. {4} the sun and moon (dual). --दामन् <i><ab>n.</ab></i> a <lbinfo n='gar+land'/> garland of flowers. --द्रवः {1} the sap or exudation of flowers. {2} an <lbinfo n='infu+sion'/> infusion of flowers. --द्रुमः a flowering tree. --धः the offspring of an outcast Brāhmaṇa; <ab>cf.</ab>  <lbinfo n='ls:Ms. 10.+ 21.'/> <ls>Ms. 10. 21.</ls> --धनुस्, --धन्वन् <i><ab>m.</ab></i> the god of love; <ls>Śi. 9. 41</ls>; <ls>Ku. 2. 64.</ls> --धर <i><ab>a.</ab></i> <lbinfo n='bear+ing'/> bearing flowers. --धारणः an epithet of Viṣṇu. --ध्वजः the god of love. --निक्षः a bee. --निर्यासः, --निर्यासकः the sap, nectar, or juice of flowers. --नेत्रं the tube of a flower. --पत्रिन् <i><ab>m.</ab></i> the god of love. --पथः the vulva. --पुटः the calyx of a flower. --पुरं <ab>N.</ab> of Pātaliputra; <ls>R. 6. 24.</ls> --प्रचयः, --प्रचायः the plucking or gathering of flowers. --प्रचायिका gathering of flowers. --प्रस्तारः a bed or couch of flowers. --फलः the wood-apple tree. --बलिः an offering of flowers.  <lbinfo n='--bA#RaH'/> --बाणः --वाणः an epithet of the god of love. --भवः the nectar or juice of flowers. --मंजरिका a blue lotus.  <lbinfo n='--mA#lA'/> --माला a garland of flowers. --मासः {1} the month of Chaitra, {2} the spring. --रजस् <i><ab>n.</ab></i> the pollen. --रथः a <lbinfo n='car+riage'/> carriage for travelling or for pleasure (but not for war). --रसः the nectar or juice of flowers. °आह्वयं honey. --रागः, --राजः a topaz. --रेणुः pollen; वायुर्विधूतयति चंपकपुष्परेणूत् <lbinfo n='Kaviraha+sya'/> <ls>Kavirahasya</ls>; <ls>R. 1. 38.</ls> --लोचनः the <lbinfo n='Nāga+keśara'/> Nāgakeśara tree. --लावः a flower-gatherer. (--वी) a female flower-gatherer; <ls>Me. 26</ls> --लिक्षः --लिह् <i><ab>m.</ab></i> a bee.  <lbinfo n='--va#wukaH'/> --वटुकः a gallant. --वर्षः, --वर्षणं a shower of flowers; <ls>R. 12. 102.</ls> --वाटिका --वाटी <i><ab>f.</ab></i> a flower-garden. --वृक्षः a tree bearing flowers. --वृष्टिः <i><ab>f.</ab></i> a shower of flowers; <ls>R. 12. 94.</ls> --वे णी a garland of flowers. --शक्रटी a heavenly voice, voice from heaven. --शय्या a flowery bed, a couch of flowers. --शरः, --शरासनः, --सायकः the god of love. --समयः the spring. --सारः, --स्वेदः the nectar or honey of flowers. --सारा the holy basil. --स्नानं a kind of inauguration. --हासः {1} an epithet of Viṣṇu. {2} the blooming of flowers. --हासा a woman in her courses. --हीना a <lbinfo n='wo+man'/> woman past child-bearing."
        }
    ],
    "SKD": [
        {
            "word": "पुष्पं",
            "eid": "22043",
            "pagenum": "3-204-a",
            "content": "पुष्पं¦, क्ली, पुष्प्यति विकसति यः । (पुष्प फुल्लने + अच् ।) तरुलतादीनां प्रसवः । फुल इति भाषा । तत्पर्य्यायः । प्रसूनम् २ । कुसुमम् ३ सुमनसः ४ । इत्यमरः । २ । ४ । १७ ॥ सूनम् ५ प्रसवः ६ सुमनः ७ । इति शब्दरत्नावली ॥ स्वहस्तपुष्पचयनफलं यथा, “उपहार्य्याणि पुष्पाणि मम कर्म्मपरायणः । यो मामुपानयेद्भूमे मम कर्म्मपथे स्थितः ॥ पुष्पाणि तत्र यावन्ति मम मूर्द्धनि धारयेत् । स कृत्वा पुष्कलं कर्म्म मम लोकाय गच्छति ॥” अकर्म्मण्यपुष्पदाने दोषो यथा, वराह उवाच । “अकर्म्मण्येन पुष्पेण यो मामर्च्चयते भुवि । पातनं तस्य वक्ष्यामि तच्छृणु त्वं वसुन्धरे ! ॥ नाहं तत् प्रतिगृह्णामि न च ते वै मम प्रियाः । मूर्खैर्भागवतैर्द्दत्तं मम विप्रियकारिणः ॥ पतन्ति नरके घोरे रौरवे तदनन्तरम् । अज्ञातस्य च दोषेण दुःखान्यनुभवन्ति च ॥ वानरो दश वर्षाणि मार्जारश्च त्रयोदश । मूषकः पञ्च वर्षाणि वलीवर्द्दश्च द्वादश ॥ छागश्चैवाष्ट वर्षाणि मासं वै ग्रामकुक्कुटः । त्रीणि वर्षाणि महिषो भवत्येव न संशयः ॥ एतत्ते कथितं भद्रे ! पुष्पं यन्मे न रोचते । अकर्म्मण्यं विशालाक्षि ! पुष्पं ये न ददन्ति वै ॥” इति वराहपुराणम् ॥ * ॥ देवीप्रियपुष्पाणि यथा, “पुष्पाणि देव्या वैष्णव्याः प्रियाणि शृणु संप्रति । वकुलैश्चैव मन्दारैः कुन्दपुष्पकुरुण्टकैः ॥ करवीरार्कपुष्पैश्च शाल्मलैश्चापराजितैः । दमनैः सिन्धुवारैश्च सुरभीमरुवकैस्तथा ॥ लताभिर्ब्रह्मवृक्षैश्च दूर्व्वाङ्कुरैश्च कोमलैः । मञ्जरीभिः कुशानाञ्च विल्वपत्रैः सुशोभनैः ॥ पूजयेद्वैष्णवीं देवीं कामाख्यां त्रिपुरां तथा । अन्याश्च याः शिवाप्रीत्यैः जायन्ते पुष्पजातयः ॥ ता इमाः शृणु कीर्त्त्यन्ते मया वेतालभैरव ! । मालती मल्लिका जाती यूथिका माधवीलता ॥ पाटला करवीरश्च जवा तर्कारिका तथा । कुब्जकं तगरश्चैव कर्णिकारोऽथ रोचनः ॥ चम्पकाम्रातकौ वाणो वर्व्वरा मल्लिका तथा । अशोको लोध्रतिलकौ वटरूषशिरीषकौ ॥ शमीपुष्पञ्च द्रोणञ्च पद्मोत्पलवकारुणाः । श्वेतारुणे त्रिसन्ध्ये च पलाशः खदिरस्तथा ॥ वनमालाथ सेवन्ती कुमुदोऽथ कदम्बकः । चक्रं कोकनदञ्चैव भण्डिलो गिरिकर्णिका ॥ नागकेशरपुन्नागौ केतक्यञ्जलिका तथा । दोहदा बीजपूरश्च नमेरुः शालमेव च ॥ त्रपुषी चण्डविन्धश्च झिण्टी पञ्चविधा तथा । एवमाद्युक्तकुसुमैः पूजयेत् वरदां शिवाम् ॥” * ॥ वर्ज्जनीयपुष्पं यथा, “पुष्यञ्च कृमिसम्भिन्नं विशीर्णं भग्नमुद्गतम् । सकेशं मूषिकाधूतं यत्नेन परिवर्ज्जयेत् ॥ याचितं परकीयञ्च तथा पर्य्युषितञ्च यत् । अन्त्यस्पृष्टं पदास्पृष्टं यत्नेन परिवर्ज्जयेत् ॥” इति कालिकापुराणे । ६८ । ५४ । अध्यायौ ॥ केशवपूजने प्रशस्तपुष्पाणि यथा, “मालती मल्लिका चैव यूथिका चातिमुक्तकः । पाटला करवीरञ्च जया सेवतिरेव च ॥ कुब्जकस्त्वगुरुश्चैव कर्णिकारः कुरुण्टकः । चम्पकस्तगरः कुन्दो वाणा वर्व्वरमल्लिका ॥ अशोकस्तिलकश्चम्पस्तथा चैवाटरूषकः । अमी पुष्पप्रकारास्तु शस्ताः केशवपूजने ॥ केतकीपत्रपुष्पञ्च पुष्पं भृङ्गारकस्य च । तुलस्यामलकी चैव सद्यस्तुष्टिकरं हरेः ॥ पद्मान्यम्बुसमुत्थानि रक्तनीले तथोत्पले । सितोत्पलञ्च कृष्णस्य दयितानि सदा नृप ! । तानि पुष्पाणि देयानि विष्णवे प्रभविष्णवे ॥” इत्यग्निपुराणम् ॥ * ॥ अपि च । “जाती शताह्वा सुमना कुन्दं बहुपुटं तथा । वाणञ्च पङ्कजाशोकं करवीरञ्च यूथिका ॥ पारिभद्रं पाटला च वकुलं गिरिशालिनी । तिलकं वनजञ्चैव पीतकं तगरन्त्वपि ॥ एतानि हि प्रशस्तानि कुसुमान्यच्युतार्च्चने । सुरभीणि तथान्यानि वर्ज्जयित्वा तु केतकीम् ॥ येषामपि हि पुष्पाणि प्रशस्तान्यच्युतार्च्चने । पल्लवान्यपि तेषां स्युः प्रशस्तानि महासुर ! ॥ वीरुधानां प्रधानेन वर्हिषाञ्चार्च्चयेत्तथा । नानारूपैश्चाम्बुभवैः कमलेन्दीवरादिभिः ॥ प्रवालैः शुचिभिः शुद्धैर्जलप्रक्षालितैर्वले ! । वनस्पतीनामर्च्चेत तथा दूर्व्वाग्रपल्लवैः ॥” इति वामने ९१ अध्यायः ॥ * ॥ विष्णौ पुष्पविशेषदानस्य फलं यथा, “आरामप्रभवैः पुष्पैरच्छिद्रैः कीटवर्जितैः । तथापर्य्युषितैस्तद्बत् कार्त्तिके विष्णुमर्च्चयेत् ॥ वर्णानां हि यथा विप्रस्तीर्थानां जाह्रवी यथा । देवानाञ्च यथा विष्णुः पुष्पाणां मालती तथा ॥ मालतीमालया देवं योऽर्च्चयेद्गरुडध्वजम् । जन्मदुःखजरारोगैः कर्म्मभिर्मुक्तिमाप्नुयात् ॥ मालतीमालया येन पूजितः कार्त्तिके हरिः । पापलक्षायुतं तस्य वत्स ! शौरिः प्रमार्जति ॥ मालतीपुष्पमालाभिः कार्त्तिके पुष्पमण्डपम् । विष्णोर्गृहे कृतं यैस्तु ते यान्ति परमां गतिम् ॥ जातिपुष्पैर्विरचितां मालां यः संप्रयच्छति । विष्णवे विधिवद्भक्त्या तस्य पुण्यफलं शृणु ॥ कल्पकोटिसहस्राणि कल्पकोटिशतानि च । वसेद्विष्णुपुरे श्रीमान् विष्णुतुल्यपराक्रमः ॥ यः स्वर्णकेतकीपुष्पैः पूजयेद्गरुडध्वजम् । अब्दकोटिशतं यावत्तुष्टः स्यात्तस्य वै हरिः ॥ दामोदरं पूजयेद्यः कुसुमैः केतकोद्भवैः । स वसेद्विष्णुनिलये देवेन सह मोदते ॥ मल्लिकाकुसुमैर्द्देवं योऽर्च्चयेत्त्रिदशेश्वरम् । कार्त्तिके परया भक्त्या दहेत् पापं त्रिधार्जितम् ॥ सुगन्धैर्मल्लिकापुष्पैरच्युतं योऽर्च्चयेन्मुने ! । स सर्व्वपापनिर्मुक्तो विष्णुलोके महीयते ॥ वेदधर्म्मेण केनात्र संप्राप्ते मधुमाधवे । योऽर्च्चयेत् स मुनिश्रेष्ठ ! लभते वैष्णवं पदम् ॥ यः पुनः पाटलापुष्पैरर्च्चयेद्गरुडध्वजम् । सुपुण्यात्मा परं स्थानं स प्रयाति हरेर्मुने ! ॥ अगस्त्यपुष्पैर्देवेशं येऽर्च्चयन्ति जनार्द्दनम् । देवर्षे ! दर्शनात्तेषां नरकाग्निः प्रणश्यति ॥ न तत् करोति विप्रेन्द्र ! तपसा तोषितो हरिः । यत् करोति हृषीकेशो मुनिपुष्पैरलङ्कृतः ॥ विहाय सर्व्वपुष्पाणि मुनिपुष्पे ण केशवम् । कार्त्तिके योऽर्च्चयेद्भक्त्या वाजिमेधफलं लभेत् ॥ मुनिपुष्पकृतां मालां ये यच्छन्ति जनार्द्दने । शक्रोऽपि तैः समं वत्स ! कुरुते ह्यभिभाषणम् ॥ ददात्यभीप्सितान् कामान् वृक्षचिन्तामणिर्यथा । कार्त्तिके मुनिपुष्पेण पूजितो गरुडध्वजः ॥ गवामयुतदानेन यत्फलं कार्त्तिके मुने ! । मुनिपुष्पेण चैकेन कार्त्तिक्यां तत् फलं स्मृतम् ॥ येऽर्च्चयन्ति सुराध्यक्षं करवीरैः सितासितैः । तेषां वर्षशतं यावत् प्रभुर्भवति केशवः ॥ वकुलाशोककुसुमैर्येऽर्च्चयन्ति जगत्पतिम् । निःशङ्कास्ते भवन्तीह यावच्चन्द्रदिवाकरौ ॥ अशोककुसुमै रम्यैर्जन्मशोकभयापहम् । पूजयित्वा हरिं याति पदं विष्णोरनामयम् ॥ शुभगन्धैः सितैर्वत्स ! कुसुमैः पङ्कजोद्भवैः । अधोक्षजं समभ्यर्च्च्य नरो याति हरेः पदम् ॥ अभ्यर्च्च्य कौसुमैः पुष्पैः केशयं क्लेशनाशनम् । प्रयाति भवनं विष्णोर्व्वन्दितं त्रिदशैरपि ॥ अटरूषकपुष्पैश्च पूजयेद्यो जगत्पतिम् । स पुण्यवान्नरो याति तद्विष्णोः परमं पदम् ॥ कार्त्तिके योऽर्च्चयेद्विष्णुं तुलसीविल्वपङ्कजैः । त्रिदशैरपि पूज्यः स न शक्यो यमकिङ्करैः ॥ माधवे योऽर्च्चयेद्विष्णुं तुलसीविल्वपङ्कजैः । त्रिदशैरपि पूज्यः स वक्तं शक्यो न किङ्करैः ॥ माधवे योऽर्च्चयेद्विष्णुं सुपुष्पैस्तिलकोद्भवैः । धूतपापो निरातङ्कः स विष्णोर्याति तत् पदम् ॥ समित्पुष्पकुशादीनि श्रोत्रियः स्वयमाहरेत् । शूद्रोपनीतैश्च हरेः पूजां कुर्व्वन् व्रजत्यधः ॥ तस्माद्विप्रो मुनिश्रेष्ठ ! शिष्येण स्वयमेव वा । पुष्पादीनि समाहृत्य पूजयेत् परमेश्वरम् ॥ विप्रो दूर्व्वामयैः पुष्पैस्तथा काशकुशोद्भवैः । तुलसीविल्वपद्मैश्च पूजयेद्देवताः पितॄन् ॥ नार्च्चयेत्तगरैः सूर्य्यं घूर्त्तपुष्पेण केशवम् । देवीं लकुचपुष्पैश्च शङ्करं नागकेशरैः ॥” कालविशेषे तस्य पर्य्युषितत्वम् यथा, “प्रहरं तिष्ठते जाती प्रहरार्द्धन्तु मल्लिका । त्रियामं मुनिपुष्पञ्च करवीरमहर्निशम् ॥” आम्रमञ्जरीविल्वपत्रदानफलं यथा, “मञ्जरीं सहकारस्य ये प्रयच्छन्ति वैष्णवाः । कार्त्तिके सफलास्ते स्युर्गोकोटिफलभागिनः ॥ कार्त्तिके योऽर्च्चयेद्भक्त्या विल्वपत्रेण केशवम् । दद्याद्यज्ञायुतफलं केशवस्तस्य वै मुने ! ॥ विल्वपत्रेण ये कृष्णं कार्त्तिके कलिमर्द्दनम् । पूजयन्ति महाभक्त्या मुक्तिस्तेषां करे स्थिता ॥ नागकेशरपुष्पैर्यः पूजयेद्गरुडध्वजम् । स याति वैष्णवं स्थानं यत्र गत्वा न शोचते ॥ कदम्बकुसुमैर्यो वै पूजयेन्मधुसूदनम् । जन्मायुतार्जितं पापं स्फोटितं तेन नारद ! ॥ न तथा केतकीपुष्पैर्मालतीकुसुमैस्तथा । तोषमायाति देवेशः कदम्बकुसुमैर्यथा ॥ दृष्ट्वा कदम्बपुष्पाणि तोषमायाति माधवः । किं पुनः पूजितो देवः सर्व्वकामप्रदो हरिः ॥ हरिं किंशुकपुष्पैर्यः पूजयेत्त्रिदशाधिपम् । वैकुण्ठे रमते शश्वत् विष्णुना सह वैष्णवः ॥ वर्षाकाले च देवेशं कुमुदैश्चन्दनाचितैः । योऽर्च्चयेत् परमं विष्णुं संसारे न पुनर्व्विशेत् ॥ कुन्दपुष्पैश्च विप्रर्षे ! योऽर्च्चयेद्गरुडध्वजम् । कोटिजन्मार्जितं पापं तत्क्षणादेव नश्यति ॥ शमीपुष्पैश्च देवेशं पूजयेदसुरद्विषम् । यमं न पश्येद्विप्रर्षे ! न याति दुर्गतिं नरः ॥” इति पाद्मोत्तरखण्डे १३१ अध्यायः ॥ * ॥ लक्ष्मीतुल्यप्रियपुष्पाणि यथा, नारदीयसप्तमसहस्रे । “मालतीवकुलाशोकशेफालिनवमालिकाः । अम्लानतगराङ्कोठमल्लिकामधुपिण्डिकाः ॥ यूथिमष्टापदं कुन्दं कदम्बं मधुपिप्पलम् । पाटला चम्पकं कृष्णं लवङ्गमतिमुक्तकम् ॥ केतकं कुरुवकं विल्वं कह्लारकरकं द्विजम् । पञ्चविंशतिपुष्पाणि लक्ष्मीतुल्यप्रियाणि मे ॥” केशवार्च्चने निषिद्धपुष्पाणि यथा, विष्णुधर्म्मोत्तरे । “उग्रगन्धीन्यगन्धीनि कुसुमानि न दापयेत् । अन्यायतनजातानि कण्टकीनि तथैव च ॥ रक्तानि यानि धर्म्मज्ञ ! चैत्यवृक्षोद्भवानि च । श्मशानजातान्यन्यानि यानि चाकालजानि च ॥” तथा । “कुटजं शाल्मलीपुष्पं शिरीषञ्च जनार्द्दने । निवेदितं भयं रोगं निःस्वत्वञ्च प्रयच्छति ॥ बन्धुजीवकपुष्पाणि रक्तान्यपि च दापयेत् । अनुक्तरक्तकुसुमदानात् दौर्भाग्यमाप्नुयात् ॥” परारोपितवृक्षस्य पुष्पग्रहणे दोषः । अगस्त्यः । “परारोपितवृक्षेभ्यः पुष्पाण्यानीय योऽर्च्चयेत् । अविज्ञाप्य च तस्यैव निष्फलं तस्य पूजितम् ॥” एतद्द्विजेतरपरम् । “द्विजस्तृणैधःपुष्पाणि सर्व्वतः स्ववदाहरेत् ॥” इति याज्ञवल्क्यात् ॥ “देवाद्यर्थन्तु कुसुममस्तेयं मनुरब्रवीत् ॥” इति वचनात् ॥ “गोऽग्न्यर्थे तृणमेधांसि वीरुद्वनस्पतीनाम् । पुष्पाणि स्ववदाददीत फलानि चापरिबृंहितानि ॥” इति गोतमवचनाच्च ॥ द्विजेतरस्य दण्डोऽपि । “तृणं वा यदि वा काष्ठं पुष्पं वा यदि वा फलम् । अप्रयच्छन्निगृह्णानो हस्तच्छेदनमर्हति ॥” इति स्मृतेः ॥ * ॥ देवोपरि धृतं मस्तकोपरि धृतं अधोवस्त्रधृतं अन्तर्जलक्षालितञ्च पुष्पं दुष्टमिति हरिभक्तिनामके ग्रन्थे ॥ अभिवाद्याभिवादककरस्थपुष्पं प्रोक्षणात् कर्म्मण्यम् । इति केचित् ॥ * ॥ याचितादिपुष्पदानस्य निष्फलत्वम् । याचितं निष्फलं पुष्पं क्रयक्रीतञ्च निष्फलमिति वदन्ति । वामहस्तचितादिपुष्पस्यादेयत्वं यथा, “न पुष्पच्छेदनं कार्य्यं देवार्थं वामहस्ततः । न दद्यात्तानि देवेभ्यः संस्थाप्य वामहस्ततः ॥” समित्पुष्पादीनां स्वयमाहरणीयत्वं हारीतशातातपौ । “समित्पुष्पकुशादीनि ब्राह्मणः स्वयमाहरेत् । शूद्रानीतैः क्रयक्रीतैः कर्म्म कुर्व्वन् पतत्यधः ॥” क्रये प्रतिप्रसवमाह ब्रह्मपुराणम् । “पुष्पैर्धूपैश्च नैवेद्यैर्वीरक्रयक्रियाहृतैः ॥” वीरक्रयो वीरवत् याच्ञाशून्येन विक्रेतुरुपन्यस्तमूल्येन क्रयः ॥ * ॥ पुष्पदानप्रकारो ज्ञानमालायाम् । “पुष्पं वा यदि वा पत्रं फलं नेष्टमधोमुखम् । पुष्पाञ्जलिविधिं हित्वा यथोत्पन्नं तथार्पणम् ॥” मध्याह्नस्नानानन्तरं पुष्पचयनस्य दोषो यथा, “स्नानं कृत्वा तु ये केचित् पुष्पं गृह्णन्ति वै द्विजाः । देवतास्तन्न गृह्णन्ति भस्मीभवति दारुवत् ॥” एतत्तु द्वितीयस्नानाभिप्रायम् । इति रत्नाकरः ॥ व्यक्तं मत्स्यसूक्ते । “स्नात्वा मध्याह्नसमये न छिन्द्यात् कुसुमं नरः । तत्पुष्पस्यार्च्चने देवि ! रौरवे परिपच्यते ॥” पुष्पाभावे देयानि यथा, विष्णुधर्म्मोत्तरे । “पुष्पाभावेऽपि देयानि पत्राणि च जनार्द्दने । पत्राभावे जलं दद्यात्तेन पुण्यमवाप्यते ॥” * ॥ पुष्पदानमाहात्म्यं यथा, “न रत्नैर्न सुवर्णेन न वित्तेन च भूरिणा । तथा प्रसादमायाति यथा पुष्पैर्जनार्द्दनः ॥ * ॥ देवताविशेषे वर्ज्जनीयपुष्पं यथा, शातातपः । “शिवे विवर्ज्जयेत् कुन्दमुन्मत्तञ्च हरेस्तथा । देवीनामर्कमन्दारौ सूर्य्यस्य तगरन्तथा ॥” * ॥ पुष्पविशेषाणां कालिकपर्य्युषितत्वम् । भविष्ये । “पद्मानि सितरक्तानि कुमुदान्युत्पलानि च । एषां पर्य्युषिताशङ्का कार्य्या पञ्चदिनोत्तरम् ॥” पुष्पविशेषस्यापर्य्युषितत्वं यथा, “तुलस्यगस्त्यविल्वानां न च पर्य्युषितात्मता ॥” योगिवीतन्त्रे । “विल्वपत्रञ्च माघ्यञ्च तमालामलकीदलम् । कह्लारं तुलसीञ्चैव पद्मञ्च मुनिपुष्पकम् । एतत् पर्य्युषितं न स्यात् यच्चान्यत् कलिकात्मकम् ॥” कलिकात्मकं प्रस्फुटनयोग्यम् । इत्येकादशीतत्त्वम् ॥ राघवभट्टमते पुष्पविशेषाणां कालिकपर्य्युषितत्वं यथा, “विल्वापामार्गजातीतुलसिशमिशताकेतकीभृङ्गदूर्व्वा मन्दाम्भोजाहिदर्भा मुनितिलतगरब्रह्मकह्लारमल्ली । चम्पाश्वारातिकुम्भीदमनमरुवका विल्वतोऽहानि शस्तास्त्रिंशत्त्र्येकार्य्यरीशोनिधिनिधि-वसु-भू-भू-यमा भूय एवम् ॥” अस्यार्थः । शता शतावरी । मन्दः मन्दारः । अहिर्नागकेशरः । मुनिरगस्त्यः । अश्वारातिः करवीरः । कुम्भी पाटला । विल्वमारभ्य अहिपर्य्यन्तं गणयित्वा दर्भमारभ्य पुनस्त्रिंशदादि गणयेत् । एतद्दिनोत्तरं पर्य्युषितानीत्यर्थः । इति पदार्थादर्शः ॥ * ॥ पुष्पक्रीडायां वर्णनीयानि यथा, पुष्पचयनम् १ पुष्पार्पणे दयितार्थिता २ माला ३ गोत्रस्खलनेर्ष्या ४ वक्रोक्तिः ५ सम्भ्रमाश्लेषः ६ । इति कविकल्पलता ॥ (घोटकलक्षणविशेषः । यथा, अश्ववैद्यके । ३ । ८२ -- ९२ । “आगन्तवस्तुरङ्गस्य ये भवन्त्यन्यवर्णगाः । विन्दवः पुष्पसंज्ञास्तु ते हिताहितसंज्ञकाः ॥ तेषां प्रदेशभेदेन लक्षणं यद् व्यवस्थितम् । तत्तथैव समासेन विस्पष्टं कोर्त्त्यतेऽधुना ॥ अपाने च ललाटे च भ्रुवोर्मर्द्धनि कर्णयोः । निगाले चैव केशान्ते पुष्पं धन्यतमं स्मृतम् ॥ स्कन्धे वक्षसि कक्षे च मुष्कयोर्बाहुकेशयोः । हन्वोः पृष्ठे च वाहानां पुष्पं स्वामिहितप्रदम् ॥ नाभौ केशे तथा कण्ठ दन्ते चव हि वाजिनाम् । पुष्पं धन्यतमं प्रोक्तं भर्त्त्रुः सर्व्वार्थसाधकम् ॥ अप्रशस्तानि दृष्टानि मुनिभिर्यानि वाजिनाम् । तानि सम्यक् प्रवक्ष्यामि पुष्पाण्यागमदर्शनात् ॥ अधरोष्ठे कठे प्रोथे उत्तरौष्ठे तथैव च । घोणायां गण्डयोश्चैव शङ्खयोश्च तथा भ्रुवोः ॥ ग्रीवायाञ्च वहे चैव सृक्कणोः स्थूरके स्फिचि । पायौ क्रोडे च पुष्पाणि निन्दितानीति निश्चयः ॥ रक्तं पीतं तथा कृष्णं पुष्पं सर्व्वत्र नेष्यते । शुभप्रदेशसञ्जातं भवेत् साधारणं ततः ॥ पुत्रलाभं धनप्राप्तिमारोग्यं विजयं तथा । विन्द्यात् पुष्पैः शुभैर्भर्त्तुरशुभैश्च विपर्य्ययम् ॥ सर्व्वाङ्गपुष्पितो वाजी परित्याज्जो न संशयः ॥”) स्त्रीरजः । (यथा, मार्कण्डेये । ५१ । ४२ । “स्त्रीणां पुष्पं हरत्यन्या प्रवृत्तं सा तु कन्यका ॥”) विकाशः । इति मेदिनी । पे, ८ ॥ धनदस्य विमानम् । नेत्ररोगविशेषः । इति हेमचन्द्रः ॥ फुली इति भाषा ॥ अस्यौषधं यथा, “हरीतकी वचा कष्ठं पिप्पली मरिचानि च । विभीतकस्य मज्जा च शङ्खनाभिर्मनःशिला । सर्व्वमेतत् समं कृत्वा छागीक्षीरेण पेषयेत् ॥ नाशयेत्तिमिरं कण्डू पटलान्यर्व्वुदानि च । अधिकानि च मांसानि यश्च रात्रौ न पश्यति ॥ अपि द्विवार्षिकं पुष्पं मासेनैकेन साधयेत् । वर्त्तिश्चन्द्रोदया नाम नृणां दृष्टिप्रसादनी ॥” इति चक्रपाणिदत्तः ॥ (अस्य चिकित्सान्तरं यथा, “पूर्व्वाहारविहारैस्तु नेत्रे पुष्पञ्च जायते । प्रथमं सुखसाध्यं स्यात् द्वितीयं कष्टसाध्यकम् ॥ तृतीयं शस्त्रसाध्यन्तु चतुर्थन्तदसाध्यकम् । शङ्खपुष्पं तथा रोघ्रं शङ्खनाभिर्मनःशिला ॥ काञ्जिकेन तु संपेष्य छायाशुष्का भिषग्वर ! । वातिके काञ्जिकेनापि पैत्तिके पयसा हिता ॥ श्लैष्मिके मूत्रसंयुक्ता पुष्पस्याञ्जनतो हिता ।” इति हारीते चिकित्सितस्थाने चतुश्चत्वारिंशत्तमेऽध्याये ॥)"
        }
    ]
}