{
    "word": "भ्राजृ",
    "KRM": [
        {
            "word": "भ्राजृ",
            "eid": "1187",
            "pagenum": 983,
            "content": "(1187) <b>“टु भ्राजृ दीप्तौ”</b>¦ (I-भ्वादिः-181. 823 अक. सेट्. आत्म.) <sup>[अ]</sup> भ्राजकः-जिका, भ्राजकः-जिका, बिभ्राजिषकः-षिका, बाभ्राजकः-जिका; इत्यादीनि सर्वाण्यपि रूपाणि प्रातिस्विकरूपाणि विना, भौवादिककाशतिवत् (186) ज्ञेयानि । क्विपि-<sup>1</sup> विभ्राक् <sup>A</sup> -विभ्राग्-विभ्राजौ-विभ्राजः, <sup>2</sup> भ्राजिष्णुः <sup>B</sup>, <sup>3</sup> विभ्राट्-विभ्राड्-विभ्राजौ-विभ्राजः, <sup>4</sup> भ्राजथुः, <sup>5</sup> बभ्राजिवान्, बभ्राजिवान्भ्रेजिवान्, <sup>6</sup> भ्राता, <sup>7</sup> नभ्राट्, भ्राष्टिः, इति रूपाण्यस्य सम्भवन्तीति विशेषः । <F>[अ] भ्वादौ प्रथमतः, ‘भ्राजृ दीप्तौ’ इति पठित्वा, पुनर्घटादौ ‘टु भ्राजृ दीप्तौ’ इति पठ्यते । इमौ उभावपि दीप्त्यर्थकौ ऋदितौ चेति ज्ञायते । न्यासकारस्तु ‘भ्राज दीप्तौ’ इत्येव ‘भ्राजभासधुर्वि—’ (3-2-177) इत्यत्र पपाठ । पदमञ्जर्यामपि (7-4-3) ‘भ्राज दीप्तौ’ इत्येव पाठो लक्ष्यते । ‘भ्राजधातोः ऋदित्करणमपाणिनीयम् ।’ इति काशिका (7-4-3) अत्र ज्ञेया । ‘… ऋदित्त्वमनुदात्तेत्त्वमात्रफलम् ।’ इति मा. धा. वृत्तिः । ऋदित्त्वस्य तिङन्त एवोपयोगादस्माभिरुभावपि धातू समुच्चित्योपात्तौ । घटादिष्वेव फणादयः सप्त धातवोऽन्ते पठिताः । तत्र ‘टु भ्राजृ—’ इत्येव पाठः त्त्यासकार-मैत्रैयरक्षित-पुरुषकार-सायण-सिद्धान्तकौमुद्यादिसम्मतः । क्षीरस्वामी तु ‘भ्राजृ, टु भ्राशृ—’ इत्यादि पठित्वा, ‘टुरुभयस्य—इत्येके । ‘ट्वितोऽथुच्’ (3-3-89) भ्राजथुः ।” इत्याह । चान्द्राणां काशकृत्स्नीयानां च धातुपाठे भ्राज इत्येव घटादौ पठितः न तु ‘टु भ्राजृ’ इति क्षी. टीकायां प्रतिपादितम् । एतत् सर्वमत्रानुसन्धेयम् । ‘अवश्यपठितव्येन फ[फा?]णादिकेन भ्राजते इत्यादीनां सिद्धेः इह (= घटादिभिन्नस्थले भ्वादिषु) पाठोऽनार्ष इव ।’ इति न्यासकारवचनं मा. धा. वृत्तौ उपात्तमप्यत्रावधेयम् ।</F> <F>1. ‘भ्राजभासधुर्वि—’ (3-2-177) इत्यादिना तच्छीलादिषु कर्तृषु क्विप्प्रत्ययः । ‘चोः कुः’ (8-2-30) इति पदान्ते कुत्वम् । एतच्च घटादिष्वर्पांठतस्य ‘भ्राजृ दीप्तौ, इति भौवादिकस्य भ्राजतेः क्विपि रूपमिति ज्ञेयम् ।</F> <F>A. ‘अभ्रेजि विभ्राग्भिरनीजितैश्च यत् कदाऽप्यशोचद्भिरशेषजन्तुभिः ।’ धा. का. 1. 25.</F> <F>2. ‘भुवश्च’ (3-2-138) इत्यत्र चकारेणास्मादपि धातोः इण्णुच्प्रत्यय इति काशिकादिषूच्यते । अत्रपि भ्राजिष्णुरिति द्विविधस्यापि भ्राजतेः सम्पद्यते इति बहवः । ‘भ्राजिष्णुना लोहितचन्दनेन—’ इति काशिकामुपादाय पदमञ्जर्याम्-‘नैतद् भाष्ये समाश्रितम् ।’ इत्युक्तम् । इदानीं भाष्यकोशेषु ‘भुवश्च’ (3-2-138) इति सूत्रस्य भाष्यमेव नोपलभामहे । धातुकाव्यव्याख्याने तु (2-20) घाटादिकस्य ‘टु भ्राजृ—’ इति धातोः इष्णुच्प्रत्यय इति प्रतिपादितम् ।</F> <F>B. ‘कृष्णोऽपि रेजे पथि गोपबालैः भ्राजिष्णुभिः भ्राशितपार्श्वदेशः ।’ धा. का. 2. 20.</F> <F>3. ‘टु भ्राजृ—’ इत्यस्य ताच्छीलिके क्विपि, ‘व्रश्चभ्रस्जसृजमृजयजराजभ्राज—’ (8-2-36) इत्यनेन षत्वे, जश्त्वचर्त्वयोश्च रूपमेवम् । क्विब्विधायके सूत्रे काशिकायाम् (3-2-177) विभ्राट् इत्युदाहृतत्वेऽपि, सूत्रे घटादिपठितयोः तदितरयोरुभयोरपि भ्राजधात्वोर्ग्रहणमेव; षत्वं तु ‘व्रश्चभ्रस्ज—’ (8-2-36) इत्यत्र राजधातुसाहचर्यात् फणादि (घटादि) भ्राजतेरेव इत्यादिकं प्रकृतस्थले मा. धा. वृत्तौ स्फुटम् ।</F> <F>4. ‘ट्वितोऽथुच्’ (3-3-89) इति भावेऽथुच्प्रत्यये रूपमेवम् ।</F> <F>5. कर्तरि लिटः क्वसौ घटादेरन्यत्र पठितस्य भ्राजते रूपमेवम् । घाटादिकस्य क्वसौ तु, ‘फणां च सप्तानाम्’ (6-4-125) इत्येत्वाभ्यासलोपविकल्पः । तेन रूपद्वयमिति ज्ञेयम् ।</F> <F>6. ‘भ्राजते इति भ्राता’ इति रूपं क्षीरतरङ्गिण्यां, दशपाद्युणादिवृत्तौ च (द. उ. 2. 3) भ्राजतेस्तृनि, तृचि वा, पृषोदरादित्वात् (6-3-109) जकारलोपे च साधितम् । भाष्ये (1-2-68) तु ‘यदि तावद् बिभर्तीति भ्राता’ इत्युक्तत्वात् बिभर्तेर्धातोरेव भ्रातृशब्दनिष्पादनं न्याय्यमिति प्रतिभाति ।</F> <F>7. ‘न भ्राजते इति नभ्राट् । नञ्समासे, ‘न भ्राण्नपात्—’ (6-3-75) इत्यादिना नञः प्रकृतिभावः ।</F>"
        }
    ]
}