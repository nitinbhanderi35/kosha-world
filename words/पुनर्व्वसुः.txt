{
    "word": "पुनर्व्वसुः",
    "SKD": [
        {
            "word": "पुनर्व्वसुः",
            "eid": "21893",
            "pagenum": "3-171-b",
            "content": "पुनर्व्वसुः¦, पुं, (पुनः पुनः शरीरेषु वसति क्षेत्रज्ञरूपेणेति । पुनर् + वस + उः ।) विष्णुः । (यथा, महाभारते । १३ । १४९ । ३९ । “अघनो विजयो जेता विश्वयोनिः पुनर्व्वसुः ॥”) शिवः । कात्यायनमुनिः । लोकभेदः । धनारम्भः । इति शब्दरत्नावली ॥ नक्षत्रविशेषः । स च धनुराकृतिपञ्चतारात्मकः । यथा, “मध्यवर्त्मनि शरासनाकृतावम्बरस्य सुरमातृभे गताः । लिप्तिकाः सुमुखि ! पञ्चतारके पक्षपावकमिता घटोदयात् ॥” इति कालिदासकृतरात्रिलग्ननिरूपणम् ॥ तस्याधिष्ठात्री देवता अदितिः । इति जातकः ॥ तत्र जातफलम् । यथा, कोष्ठीप्रदीपे । “प्रभूतमित्रः कृतशास्त्रयत्नः सद्रत्नकामी वरभूषणाढ्यः । दाता प्रतापी वसुधाधिपश्रीः पुनर्व्वसौ यस्य भवेत् प्रसूतिः ॥”"
        }
    ]
}