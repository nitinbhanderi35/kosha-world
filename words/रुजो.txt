{
    "word": "रुजो",
    "KRM": [
        {
            "word": "रुजो",
            "eid": "1416",
            "pagenum": 1127,
            "content": "(1416) <b>“रुजो भङ्गे”</b>¦ (VI-तुदादिः-1416. सक. अनि. पर.) <dvsn n='NI'>‘भङ्गे रुजति, हिंसायां रोजयेदिति णौ रुजेः ॥’ (श्लो. 69) इति देवः । रोजकः-जिका, रोजकः-जिका, रुरुक्षकः-क्षिका, रोरुजकः-जिका; रोक्ता-रोक्त्री, रोजयिता-त्री, रुरुक्षिता-त्री, रोरुजिता-त्री; इत्यादीनि सर्वाण्यपि रूपाणि रौधादिकभुनक्तिवत् (1162) बोध्यानि । चोरस्य <sup>1</sup> रुजन् रोगः, नदी कूलानि रुजती गच्छति, चोरं रुजन्, नीरुजन् मिताशी स्यात्, <sup>2</sup> कूलमुद्रुजः <sup>A</sup>, <sup>3</sup> रोगः, <sup>4</sup> हृद्रोगः-हृदयरोगः, <sup>5</sup> रुजा, <sup>6</sup> रुक्, <sup>1</sup> रुग्णवान्, <sup>2</sup> लुग्नम्, <sup>3</sup> वीरुक्, इत्यादीनि रूपाण्यस्माद्भवन्तीति विशेषः । <F>1. अत्र ‘रुजार्थानां भाववचनानामज्वरेः’ (2-3-54) इति धात्वर्थस्य भावकर्तृकत्वे कर्मणि शेषत्वेन विवक्षिते षष्ठी । तुदादित्वात् शतरि शप्रत्ययः । तस्य ङिद्वद्भावेनाङ्गस्य गुणो न । सूत्रे रुजाशब्देन व्याधिरुच्यते । तेन रुजेः व्याध्यर्थत्वे ‘भाववचनानाम्’ इत्यस्य ‘श्लेष्मा पुरुषं रुजन्’ इति प्रत्युदाहरणमिति केचित् । भाष्ये तु रुजधातोर्भङ्गार्थत्वमेवाश्रित्य, ‘नदी कूलानि रुजति ।’ इति प्रत्युदाहृतम् । कर्मणोऽशेषत्वविवक्षायां द्वितीयाऽपि । तेन ‘चोरं रुजन्’ इति सिद्ध्यति । निपूर्वकोऽयं धातुर्व्याधिप्रतीकारे वर्तते । तेन नीरुजन् = (व्याध्यनभिभूतः) इति, प्रतीकारोऽत्रार्थः ।</F> <F>2. ‘उदि कूले रुजिवहोः’ (3-1-31) इति कूलशब्दे कर्मण्युपपदे उत्पूर्बकस्यास्य खश्प्रत्ययः । ‘अरुर्द्विषदजन्तस्य—’ (6-3-67) इति मुम् । शित्त्वात् सार्वधातुकत्वम् । तस्य च ङिद्वद्भावाद् गुणो न । कूलानि उद्रुजतीति कूलमुद्रुजः रथः । उक्षा इति केचित् ।</F> <F>A. ‘मदोदग्राः ककुद्मन्तः सरितां कूलमुद्रुजाः ।’ रघु. 4. 22.</F> <F>3. ‘पदरुजविशस्पृशो घञ्’ (3-3-16) इति कर्तरि घञ् । रुजतीति रोगः । ‘चजोः—’ (7-3-52) इति कुत्वम् ।</F> <F>4. ‘वा शोकष्यञ्रोगेषु’ (6-3-51) इति हृदयशब्दस्य रोगशब्दे परे हृद्भावविकल्पः ।</F> <F>5. भिदादेः (3-3-104) आकृतिगणत्वेन तत्र पाठादङ् । प्रत्ययस्य ङित्त्वान्न गुणः ।</F> <F>6. ‘रोगाख्यायां ण्वुल् बहुलम्’ (3-3-108) इत्यत्र बहुलग्रहणात् रोगवाचकत्वेऽपि स्त्रियां सम्पदादि (वा. 3-3-108) पाठात् क्विप् ।</F> <F>1. ‘ओदितश्च’ (8-2-44) इति निष्ठानत्वम् । निष्ठानत्वस्य परशास्त्रत्वात्, ‘चोः कुः’ (8-2-30) इति कुत्वस्य पूर्वशास्त्रत्वाच्च, ‘त्रिपाद्यामपि पूर्वं प्रति परं शास्त्रमसिद्धम्’ इति न्यायेन निष्ठानत्वासिद्ध्या कुत्वमत्रेति बोध्यम् । ‘अट्कुप्वाङ्नुम्व्यवायेऽपि’ (8-4-2) इति णत्वम् ।</F> <F>2. ‘क्तिच्क्तौ च—’ (3-3-174) इति संज्ञायां क्तः । ‘कपिलकादीनां संज्ञाच्छन्दसोः’ (वा. 8-2-18) इत्यत्र कपिलकादिगणे पाठादत्र धातुरेफस्य लत्वम् । लुग्नम् = जीर्णवस्त्रम् ।</F> <F>3. क्विबन्ते बाहुलकात् ‘अन्येषामपि दृश्यते’ (6-3-137) इति पूर्वपदस्य दीर्घः । अत्र क्षीरतरङ्गिण्याम्— “… ‘नहिवृति—’ (6-3-116) इति दीर्घः । वीरुक् ।” इत्युक्तम् । ‘नहिवृतिवृषिव्यधिरुचिसहितनिषु क्वौ’ (6-3-116) इत्यत्र रुचि इति रुचधातोरेव सर्वैः ग्रहणात् चिन्त्यमिदम् ।</F>"
        }
    ]
}