{
    "word": "कूटसंक्रान्तिः",
    "SKD": [
        {
            "word": "कूटसंक्रान्तिः",
            "eid": "8466",
            "pagenum": "2-169-b",
            "content": "कूटसंक्रान्तिः¦, स्त्री, अर्द्धरात्रातीते सूर्य्यस्य राश्यन्तरगभनम् । यथा, “संक्रान्तिर्द्विविधा यत्र पूर्व्वं तत्र परित्यजेत् । कर्त्तव्यं कूटसंक्रान्त्यां स्नानदानतपोव्रतम् ॥ अर्द्धरात्रव्यतीते तु यदा संक्रमते रविः । सा ज्ञेया कूटसंक्रान्तिर्मुनिभिः परिकीर्त्तिता” ॥ इति विद्यानिधिकृतज्योतिःसागरसारधृतं वचनम् ॥ * ॥ अपि च । “अर्द्धरात्रे व्यतीते तु संक्रान्तिर्यदहर्भवेत् । पूर्व्वे व्रतादिकं कुर्य्यात् परेद्युः स्नानदानयोः ॥ इति भीमपराक्रमीयम् ॥ स्नानदानयोरित्यत्र सप्तमीनिर्द्देशात् परदिवसीयस्रानदाननिमित्तकं पूर्व्वदिने उपवाससंयमनरूपव्रतादिकं कुर्य्यादित्यर्थः । इति तिथ्यादितत्त्वम् ॥"
        }
    ]
}