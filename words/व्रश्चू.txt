{
    "word": "व्रश्चू",
    "KRM": [
        {
            "word": "व्रश्चू",
            "eid": "1663",
            "pagenum": 1275,
            "content": "(1664) <b>“ओ व्रश्चू छेदने”</b>¦ (VI-तुदादिः-1292. सक. वेट्. पर.) <sup>1</sup> व्रश्चकः-श्चिका, व्रश्चकः-श्चिका, <sup>1</sup> विव्रश्चिषकः-विव्रक्षकः-क्षिका, <sup>2</sup> वरीवृश्चकः-श्चिका; व्रश्चिता-त्री, <sup>3</sup> व्रष्टा-ष्ट्री, व्रश्चयिता-त्री, विव्रश्चिषिता-विव्रक्षिता-त्री, वरीवृश्चिता-त्री; इत्यादीनि सर्वाण्यपि रूपाणि भौवादिकमज्जतिवत् (1235) ज्ञेयानि । <sup>4</sup> व्रश्चित्वा, <sup>5</sup> वृक्णः-वृक्णवान्, <sup>6</sup> व्रस्क्यः, <sup>7</sup> व्रस्कः, <sup>8</sup> मूलवृट्, <sup>9</sup> वृश्चिकः, <sup>10</sup> वृक्षः इति विशेषरूपाणि । <F>1. अनुबन्धद्वयं विहाय धातुरयं उपदेशे सकारोपधः । तदुक्तम्—‘नकारजावनुस्वारपञ्चमौ झलि धातुषु । सकारजः शकारश्चेर्षाट्टवर्गस्तवर्गजः ॥’ इति । एवञ्च ‘स्तोः श्चुना श्चुः’ (8-4-40) इति श्चुत्वेन सर्वत्र शकारश्रवणमिति ज्ञेयम् ।</F> <F>1. ऊदित्त्वादिड्विकल्पः । इडभावपक्षे ‘स्कोः संयोगाद्योरन्ते च’ (8-2-29) इति सकारलोपे, ‘व्रश्चभ्रस्ज—’ (8-2-36) इत्यादिना चकारस्य षकारे, ‘षढोः कः सि’ (8-2-41) इति ककारे, सनः सकारस्य षत्वे च विव्रक्षकः इत्यादीनि रूपाणि सन्नन्तेषु बोध्यानि ।</F> <F>2. यङन्ते ‘सम्प्रसारणं तदाश्रयं च कार्यं बलवत्’ (परि. 129) इति वचनात् प्रथमं सम्प्रसारणपूर्वरूपे, अनन्तरम्, ‘रीग् ऋत्वतः’ (वा. 7-4-90) इति रीगागमः ।</F> <F>3. ऊदित्त्वेनेड्विकल्पनात् तृजादिषु रूपद्वयम् । इडभावपक्षे ‘स्कोः—’ (8-2-29) इति सलोपे, ‘व्रश्च—’ (8-2-36) इत्यादिना षत्वे, तृचस्तकारस्य ष्टुत्वेन टकारे च व्रष्टा इति रूपम् ।</F> <F>4. धातोरूदित्त्वेनेड्विकल्पं प्राप्तं बाधित्वा, ‘जॄव्रश्च्योः क्त्वि’ (7-2-55) इति नित्यमिट् । ‘न क्त्वा सेट्’ (1-2-18) इति कित्त्वनिषेधात् न सम्प्रसारणम् ।</F> <F>5. निष्ठायाम् ‘यस्य विभाषा’ (7-2-15) इतीण्निषेधः । सम्प्रसारणपूर्वरूपादिकम् । ‘स्कोः—’ (8-2-29) इति सकारलोपः । ओदित्त्वात् निष्ठातकारस्य नकारः । ‘चोः कुः’ (8-2-30) इति कुत्वम् । ‘निष्ठादेशः षत्वस्वरप्रत्ययेड्विधिषु सिद्धो वाच्यः’ (वा. 8-2-3) इति वचनेन ‘व्रश्च—’ (8-2-36) इति षत्वं प्रति निष्ठानत्वस्य सिद्धत्वात्, झल्परकत्वाभावात् न षत्वम् । णत्वम् । इयमत्र गहना प्रक्रिया ।</F> <F>6. ण्यति ‘चजोः—’ (7-3-52) इति कुत्वे, अझल्परकत्वात् ‘स्कोः—’ (8-2-29) इति न सकारलोपः । ‘निमित्तापाये नैमित्तिकस्याप्यपायः’ (परि. 57) इति वचनेन चकारमाश्रित्य श्रुतः शकारः, शकारविगमे स्वयमेव सकारतां प्रत्यापद्यते ।</F> <F>7. घञि चकारस्य कुत्वे पूर्ववत् शकारस्य सकारभावे च रूपमेवम् ।</F> <F>8. मूलं वृश्चतीति मूलवृट् । ‘क्विप् च’ (3-2-76) इति क्विपि, सम्प्रसारणपूर्वरूपयोः सकारलोपे, व्रश्चादिषत्वे तस्य जश्त्वेन डकारे चर्त्वे च रूपमेवम् । मूलवृत् इति क्षीरतरङ्गिण्यां दृश्यते । स च अपपाठ इति भाति, तुकोऽप्रसिद्धेः ।</F> <F>9. ‘व्रश्चिकृषोः किकन्’ (द. उ. 3-12) इति किकन्प्रत्यये सम्प्रसारणादिके च रूपमेवम् । वृश्चिकः = दन्दशूकविशेषः ।</F> <F>10. ‘स्नुव्रश्चि—’ (द. उ. 9-25) इति क्सप्रत्ययः । सम्प्रसारणादिकम् ।</F>"
        }
    ]
}