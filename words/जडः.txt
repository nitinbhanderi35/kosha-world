{
    "word": "जडः",
    "SKD": [
        {
            "word": "जडः",
            "eid": "13119",
            "pagenum": "2-504-c",
            "content": "जडः¦, त्रि, (जलति बुद्धिशक्तिमाच्छादयतीति । जल आच्छादने + अच् ।) हिमग्रस्तः । (शीतलः । यथा, रघौ । ३ । ६८ । “परामृशन् हर्षजडेन पानिना तदीयमङ्गं कुलिशव्रणाङ्कितम् ॥” “हर्षजडेन हर्षशिशिरेण ।” इति तट्टीकायां मल्लिनाथः ॥) मूकः । (यथा, मनौ । २ । ११० । “नापृष्टः कस्यचिद्ब्रूयात् न चान्यायेन पृच्छतः । जानन्नपि हि मेधावी जडवल्लोक आचरेत् ॥” वधिरः । यथा, तत्रैव । ९ । २०१ । “उन्मत्तजडमूकाश्च ये च केचिन्निरिन्द्रियाः ॥” तथा तत्रैव । ८ । ३९४ । “अन्धो जडः पीठसर्पी सप्तत्या स्थविरश्च यः ॥” “अन्धो वधिरः पङ्गुः सम्पूर्णसप्ततिवर्षः ।” इति तट्टीकायां कुल्लूकभट्टः ॥) अप्रज्ञः । इति मेदिनी । डे, १४ ॥ (यथा, विक्रमोर्व्वश्याम् १ अङ्के । “अस्याः सर्गविधौ प्रजापतिरभूच्चन्द्रो नु कान्तिप्रदः शृङ्गारैकरसः स्वयं नु मदनो मासो नु पुष्पाकरः । वेदाभ्यासजडः कथं नु विषयव्यावृत्तकौतूहलो निर्म्मातुं प्रभवेन्मनोहरमिदं रूपं पुराणो मुनिः ॥” निष्पन्दः । यथा, रघौ । २ । ४२ । “जडीकृतस्त्र्यम्बकवीक्षनेन वज्रं मुमुक्षन्निव वज्रपाणिः ॥” मोहितः । यथा, तत्रैव । ८ । ७५ । अथ तं सवनाय दीक्षितः प्रणिघानाद् गुरुराश्रमस्थितः अभिषङ्गजडं विजज्ञिवान् इति शिष्येण किलान्वबोधयत् ॥”)"
        }
    ]
}