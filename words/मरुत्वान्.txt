{
    "word": "मरुत्वान्",
    "SKD": [
        {
            "word": "मरुत्वान्",
            "eid": "26359",
            "pagenum": "3-639-c",
            "content": "मरुत्वान्¦, [त्] पुं, (मरुतो देवाः पालनीयत्वेन सन्त्यस्य इति । मरुत् + “मध्वादिभ्यश्च ।” ४ । २ । ८६ । इति मतुप् मस्य वः । संज्ञायां प्रत्ययवकारे परे न तस्य दः ।) इन्द्रः । इत्यमरः । १ । १ । ४४ ॥ (यथा, रघौ । ३ । ४ । “दिवं मरुत्वानिव भोक्ष्यते भुवं दिगन्तविश्रान्तरथो हि तत्सुतः ॥” धर्म्मपुत्त्रदेवगणभेदः । यथा, महाभारते । १२ । २०७ । २३ । “धर्म्मस्य वसवः पुत्त्रा रुद्राश्चामिततेजसः । विश्वे देवाश्च साध्याश्च मरुत्वन्तश्च भारत ! ॥” मरुज्जनकत्वेनास्त्यस्येति । मतुप् । मस्य वः ।) हनूमान् । इति शब्दरत्नावली ॥ (वायुविशिष्टे, त्रि । सर्व्वोदाहरणं यथा, भट्टौ । १० । २९ । “बभौ मरुत्वान् विकृतः समुद्रो बभौ मरुत्वान् विकृतः समुद्रः । बभौ मरुत्वान् विकृतः समुद्रो बभौ मरुत्वान् विकृतः समुद्रः ॥” स्त्री, दक्षस्य प्रचेतसः कन्या । सैव धर्म्मस्य पत्नी । यथा, भागवते । ६ । ६ । ४ । “भानुर्लम्बाककुद्यामिर्विश्वा साध्या मरुत्वती । वसुर्मुहूर्त्ता संकल्पा धर्म्मपत्न्यः सुतान् शृणु ॥”)"
        }
    ]
}