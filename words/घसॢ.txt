{
    "word": "घसॢ",
    "KRM": [
        {
            "word": "घसॢ",
            "eid": "461",
            "pagenum": 451,
            "content": "(461) <b>“घसॢ अदने”</b>¦ (I-भ्वादिः-715. सक. अनि. पर.) <sup>[अ]</sup> <dvsn n='P'>“अयं न सार्वत्रिकः । ‘लिट्यन्यतरस्याम्’ (2-4-40) इत्यदेः घस्लादेशविधानात् । ततश्च, यत्र लिङ्गं वचनं वाऽस्ति, तत्रैवास्य प्रयोगः । अत्रैव पाठः शपि परस्मैपदे लिङ्गम् । ऌदित्करणमङि । अनिट्कारिकासु पाठो वलाद्यार्धधातुके । क्मरचि तु विशिष्योपादानम् ।” इति सिद्धान्तकौमुदी । एतदनुसारेण रूपाणि लिख्यन्ते । एवञ्च गमकाभावाद् ण्यन्तात् यङन्ताच्च प्रयोगो न । -<sup>1</sup> जिघत्सकः-त्सिका; घस्ता-घस्त्री, जिघत्सिता-त्री; घसन्-न्ती, जिघत्सन्-न्ती; <sup>1</sup> घत्स्यन्-न्ती-ती, जिघत्सिष्यन्-न्ती-ती; <sup>2</sup> घस्तम्-घस्तः-घस्तवान्, जिघत्सितः-तवान्; <sup>3</sup> घस्मरः, <sup>A</sup> जिघत्सुः; घस्तव्यम्, जिघत्सितव्यम्; — जिघत्सनीयम्; — जिघत्स्यम्; — ईषज्जिघत्सः-दुर्जिघत्सः-सुजिघत्सः; — जिघत्सः; — जिघत्स्यमानः; घस्तुम्, जिघत्सितुम्; घस्तिः, जिघत्सा; — जिघत्सनम्; घस्त्वा, जिघत्सित्वा; — प्रजिघत्स्य; <note n='1'/>— घस्त्वा 2, जिघत्सम् 2; जिघत्सित्वा 2. <F>[अ] “परे तु ‘लिट्यन्यतरस्याम्’ (2-4-40) इत्येतत्सामर्थ्यात् लिटि माऽस्तु प्रयोगः, अन्यत्र तु भवत्येव । ‘जघस्थ’ इति रूपवारणे तत्सार्थक्यम् । ‘जघस्थ’ इत्यस्येष्टत्वे हि असार्वत्रिकत्वबोधनेऽपि न कथमपि सार्थक्यम् । अत एव, ‘उपदेशेऽत्वतः’ (7-2-62) इति सूत्रे, ‘घसेः प्रतिषेधो वक्तव्यः—जघसिथ’ (वा. 7-2-62) इति वार्तिकं, तासौ नित्यानिट्त्वाभावात् प्रत्याख्यातं भाष्ये । अन्यथा, अस्य प्रतिषेधार्थं वार्तिकं स्यादिति तत्प्रत्याख्यानासङ्गतिः । अच्प्रत्यये घस्लादेशविधानं तु— ‘अदः’ इत्येतद्रूपवारणार्थमित्याहुः ॥” इति शेखरकाराः । अत एव ‘घासः’ इति प्रयोगस्योपपत्तिः ज्ञेया । ‘शष्पं बालतृणं घासः’ इत्यमरः । एतन्मते ण्यन्तात् यङन्तादपि रूपाणि भवन्त्येव । तदानीम्, ‘घासकः-सिका, घासकः-सिका, जाघसकः-सिका,’ इत्यादीनि रूपाणि यथायथमूह्यानि । यङ्न्ते जाघसकः इति रूपप्रदर्शनं तु ‘गमहनजनखनघसां लोपः क्ङित्यनङि’ (6-4-98) इत्यत्र ‘अनङि’ इति पर्युदासेन औपदेशिकाजादिप्रत्यये एव लोपः—इत्यभ्युपगच्छतां शब्दकौस्तुभकाराणां मतेन । ‘न धातुलोप—’ (1-1-4) सूत्रे उद्योते औपदेशिकाजादावित्यर्थमनाश्रित्य गमॢधातोर्यङन्ते ण्वुलि जङ्ग्मकः इति रूपप्रदर्शनेन नागेशभट्टानां तु जाक्षकः इति रूपमेव अस्माद्धातोर्यङन्ते सम्मतमिति भाति । प्राचीननवीनयोर्बहुषु स्थलेषु आशयमेदो यथा भवति—तथाऽत्रापीति बोध्यम् ।</F> <F>1. अस्य धातोरनुदात्तत्वात् सन इण्णिषेधः । ‘सः स्यार्धधातुके’ (7-4-49) इति धातुसकारस्य तकारादेशे च रूपम् । एवं सन्नन्ते सर्वत्र ज्ञेयम् ।</F> <F>1. ‘सः स्यार्धधातुके’ (7-4-49) इति धातुसकारस्य तकारः ।</F> <F>2. धातोः भक्षणार्थकत्वेन, ‘क्तोऽधिकरणे च ध्रौव्यगतिप्रत्यवसानार्थेभ्यः’ (3-4-76) इति अधिकरणे, कर्तरि, कर्मणि च क्तप्रत्ययो भवति ।</F> <F>3. ‘सृघस्यदः क्मरच्’ (3-2-160) इति ताच्छीलिकः क्मरच्प्रत्ययः ।</F> <F>A. ‘महीय्यमाना भवताऽतिमात्रं सुराध्वरे घस्मरजित्वरेण । दिवोऽपि वज्रायुधभूषणाया हृणीयते वीरवती न भूमिः ॥’ भ. का. 2-38.</F>"
        }
    ]
}