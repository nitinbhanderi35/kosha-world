{
    "word": "पर्य्युषितम्",
    "SKD": [
        {
            "word": "पर्य्युषितम्",
            "eid": "20746",
            "pagenum": "3-074-a",
            "content": "पर्य्युषितं¦, त्रि, (परित्यज्य स्वकालमुषितम् । वस + क्तः ।) व्युष्टम् । वासि इति भाषा । तस्याभक्षणीयत्वं यथा, “भक्तं पर्य्युषितोच्छिष्टं श्वस्पृष्टं पतितेक्षितम् । उदक्यास्पृष्टसंमृष्टं पर्य्यायाप्तञ्च वर्ज्जयेत् ॥” इति गरुडपुराणम् ॥ “यातयामं गतरसं पूतिपर्य्युषितञ्च यत् । उच्छिष्टमपि चामेध्यं भोजनं तामसप्रियम् ॥” इति भगवद्गीता ॥ * ॥ तस्य भक्ष्यत्वं यथा, “मन्त्राभिमन्त्रितं शस्तं न च पर्य्युषितं नृप ! । अन्यत्र फलमासेभ्यः शुष्कशाकादिकात्तथा ॥ तद्वद्वादरिकेभ्यश्च गुडपक्वेभ्य एव च ॥” इत्याह्निकतत्त्वम् ॥ तुलसीयुक्तपुष्पे पर्य्युषितदोषाभावो यथा, “तुलसीलग्नपुष्पाणि पद्मं गङ्गोदकं कुशाः । न पर्य्युषितदोषोऽत्र छिन्नभिन्नं न दुष्यति ॥” इति पुराणम् ॥"
        }
    ]
}