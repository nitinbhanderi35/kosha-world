{
    "word": "स्त्रीपुंधर्म्म",
    "WIL": [
        {
            "word": "स्त्रीपुंधर्म्म",
            "eid": "43064",
            "pagenum": 950,
            "content": "स्त्रीपुंधर्म्म¦ m. (-र्म्मः) Reciprocal duty of husband and wife, or man and woman. .E. स्त्री, and पुम् male, धर्म्म law."
        }
    ],
    "YAT": [
        {
            "word": "स्त्रीपुंधर्म्म",
            "eid": "42863",
            "pagenum": 874,
            "content": "स्त्री-पुं-धर्म्म¦ (र्म्मः) 1. <i>m.</i> Reciprocal duty of man and wife."
        }
    ],
    "SKD": [
        {
            "word": "स्त्रीपुंधर्म्म",
            "eid": "40523",
            "pagenum": "5-441-c",
            "content": "स्त्रीपुंधर्म्मः¦, पुं, (स्त्री च पुमांश्च स्त्रीपुंसौ । तयोर्धर्म्मः ।) स्त्रीपुंसयोर्व्यवहारः । स च अष्टादशविवादपदान्तर्गतविवादविशेषः । यथा, “स्त्रीपुंधर्म्मो विभागश्च द्यूतमाह्वयमेव च । पदान्यष्टादशैतानि व्यवहारस्थिताविह ॥” इति मानवे ८ अध्यायः ॥ तद्विवरणं यथा, “पुरुषस्य स्त्रियाश्चैव धर्म्मे वर्त्मनि तिष्ठतोः । संयोगे विप्रयोगे च धर्म्मान् वक्ष्यामि शाश्वतान् अस्वतन्त्राः स्त्रियः कार्य्याः पुरुषैः स्वैर्दिवानिशम् ॥ विषयेषु च सज्जन्त्यः संस्थाप्या आत्मनो वशे ॥ पिता रक्षति कौमारे भर्त्ता रक्षति यौवने । रक्षन्ति स्थविरे पुत्त्रा न स्त्री स्वातन्त्र्यमर्हति ॥ कालेऽदाता पिता वाच्यो वाच्यश्चानुपयन् पतिः मृते भर्त्तरि पुत्त्रस्तु वाच्यो मातुररक्षिता ॥ सूक्ष्मेभ्योऽपि प्रसङ्गेभ्यः स्त्रियो रक्ष्या विशेषतः द्वयोर्हि कुलयोः शोकमावहेयुररक्षिताः ॥ इमं हि सर्व्ववर्णानां पश्यन्तो धर्म्ममुत्तमम् । यतन्ते रक्षितुं भार्य्यां भर्त्तारो दुर्ब्बला अपि ॥ स्वां प्रसूतिं चरित्रञ्च कुलमात्मानमेव च । स्वञ्च धर्म्मं प्रयत्ने न जायां रक्षन् हि रक्षति ॥ पतिर्भार्य्यां संप्रविश्य गर्भो भूत्वेह जायते । जायायास्तद्धि जायात्वं यदस्यां जायते पुनः ॥ यादृशं भजते हि स्त्री सुतं सूते तथाविधम् । तस्मात् प्रजाविशुद्ध्यर्थं स्त्रियं रक्षेत् प्रयत्नतः ॥ न कश्चित् योषितः शक्तः प्रसह्य परिरक्षितुम् । एतैरुपाययोगैस्तु शक्यास्ताः परिरक्षितुम् ॥ अर्थस्य संग्रहे चैनां व्यये चैव नियोजयेत् । शौचे धर्म्मेऽन्नपक्त्याञ्च पारिणाह्यस्य वेक्षणे ॥ अरक्षिता गृहे रुद्धाः पुरुषैराप्तकारिभिः । आत्मानमात्मना यास्तु रक्षेयुस्ताः सुरक्षिताः ॥ पानं दुर्ज्जनसंसर्गः पत्या च विरहोऽटनम् । स्वप्नोऽन्यगेहवासश्च नारीसंदूषणानि षट् ॥ नैता रूपं परीक्षन्ते नासां वयसि संस्थितिः । सुरूपं वा विरूपं वा पुमानित्येव भुञ्जते ॥ पौंश्चल्याच्चलचित्ताच्च नैस्नेह्याच्च स्वभावतः । रक्षिता यत्नतोऽपीह भर्त्तृष्वे ता विकुर्व्वते ॥ एवं स्वभावं ज्ञात्वासां प्रजापतिनिसर्गजम् । परमं यत्नमातिष्ठेत् पुरुषो रक्षणं प्रति ॥ शय्यासनामलङ्कारं कामं क्रोधमनार्ज्जवम् । द्रोहभावं कुचर्य्याञ्च स्त्रीभ्यो मनुरकल्पयत् ॥ नास्ति स्त्रीणां क्रिया मन्त्रैरिति धर्म्मो व्यवस्थितः निरिन्द्रिया ह्यमन्त्राश्च स्त्रियोऽनृतमिति स्थितिः तथा च श्रुतयो बह्व्यो निगीता निगमेष्वपि । स्वालक्षण्यपरीक्षार्थं तासां शृणुत निष्कृतीः ॥ यन्मे माता प्रलुलुभे विचरन्त्यपतिव्रता । तन्मे रेतः पिता वृक्तामित्यस्यैतन्निदर्शनम् ॥ ध्यायत्यनिष्टं यत्किञ्चित् पाणिग्राहस्य चेतसा तस्यैव व्यभिचारस्य निह्रवः सम्यगुच्यते ॥ यादृग्गुणेन भर्त्रा स्त्री संयुज्येत यथाविधि । तादृग्गुणा सा भवति समुद्रेणेव निम्नगा ॥ अक्षमाला वशिष्ठेन संयुक्ताधमयोनिजा । शारङ्गी मन्दपालेन जगामाभ्यर्हणीयताम् ॥ एताश्चान्याश्च लोकेऽस्मिन्नपकृष्टप्रसूतयः । उत्कर्षं योषितः प्राप्ताः स्वैः स्वैर्भर्त्तृगुणैः शुभैः ॥ एषोदिता लोकयात्रा नित्यं स्त्रीपुंसयोः शुभाः प्रेत्येह च मुखोदर्कान् प्रजाधर्म्मान्निबोधत ॥ * ॥ प्रजनार्थं महाभागाः पूजार्हा गृहदीप्तयः । स्त्रियः श्रियश्च गेहेषु न विशेषोऽस्ति कश्चन ॥ उत्पादनमपत्यस्य जातस्य परिपालनम् । प्रत्यहं लोकयात्रायाः प्रत्यक्षं स्त्रीनिबन्धनम् ॥ अपत्यं धर्म्मकार्य्याणि शुश्रूषा रतिरुत्तमा । दाराधीनस्तथा स्वर्गः पितृणामात्मनश्च ह ॥ पतिं या नाभिचरति मनोवाग्देहसंयताः । सा भर्त्तृलोकानाप्नोति सद्भिः साध्वीति चोच्यते ॥ व्यभिचारात्तु भर्त्तुः स्त्री लोके प्राप्नोति निन्द्यताम् । शृगालयोनिञ्चाप्नोति पापरोगैश्च पीड्यते ॥ पुत्त्रं प्रत्युदितं सद्भिः पूर्व्वजैश्च महर्षिभिः । विश्वजन्यमिमं पुण्यमुपन्यासं निबोधत ॥ भर्त्तुः पुत्त्रं विजानन्ति श्रुतिद्वैधन्तु भर्त्तरि । आहुरुत्पादकं केचिदपरे क्षेत्रिणं विदुः ॥ क्षेत्रभूता स्मृता नारी बीजभूतः स्मृतः पुमान् क्षेत्रबीजसमायोगात् सम्भवः सर्व्वदेहिनाम् ॥ विशिष्टं कुत्रचिद्बोजं स्त्रीयोनिस्त्वेव कुत्रचित् । उभयन्तु समं यत्र सा प्रसूतिः प्रशस्यते । बीजस्य चैव योन्याश्च बीजमुत्कृष्टमुच्यते । सर्व्वभूतप्रसूतिर्हि बीजलक्षणलक्षिता ॥ यादृशं तूप्यते बीजं क्षेत्रे कालोपपादिते । तादृग्रोहति तत्तस्मिन् बीजं स्वैर्व्यञ्जितंगुणैः ॥ इयं भूमिर्हि भूतानां शाश्वती योनिरुच्यते । न च योनिगुणान् कांश्चिद्बीजं पुष्यति पुष्टिषु ॥ भूमावप्येककेदारे कालोप्तानि कृषीबलैः । नानारूपाणि जायन्ते बीजानीह स्वभावतः ॥ ब्राहयः शालयो मुद्गास्तिला माषास्तथा यवाः । यथाबीजं प्ररोहन्ति लशुनानीक्षवस्तथा ॥ अन्यदुप्तं जातमन्यदित्येतन्नोपपद्यते । उप्यते यद्धि यद्वीजं तत्तदेव प्ररोहति ॥ तत् प्राज्ञेन विनीतेन ज्ञानविज्ञानवेदिना । आयुष्कामेन वप्तव्यं न जातु परयोषिति ॥ अत्र गाथा वायुगीताः कीर्त्तयन्ति पुराविदः । यया बीजं न वप्तव्यं पुंसा परपरिग्रहे ॥ नश्यतोषुर्यथा विद्धः खे विद्धमनुविध्यतः । तथा नश्यति वै क्षिप्रं बीजं परपरिग्रहे ॥ पृथोरपोमां पृथिवीं भार्य्यां पृर्व्वविदो विदुः । स्थाणुच्छेदस्य केदारमाहुः शल्यवतो मृगम् ॥ एतावनेन पुरुपो यज्जायात्मा प्रजेति ह । विप्राः प्राहस्तथा चैतद्यो भर्त्ता सा स्मृताङ्गना न निष्क्रयविमर्गाभ्यां भर्त्तृभार्य्या विमुच्यते । एवं धर्म्मं विजानीमः प्राक प्रजापतिनिर्म्मितम् ॥ सकृदंशो निपतति सकृत् कन्या प्रदीयते । सकृदाह ददानीति त्रीण्येतानि सतां सकृत् ॥ यथा गोऽश्वोष्ट्रदासीषु महिष्यजाविकासु च । नोत्पादकः प्रजाभागी तथैवान्याङ्गनास्वपि ॥ ये क्षेत्रिणो बीजवन्तः परक्षेत्रप्रवापिणः । ते वै शस्यस्य जातस्य न लभन्ते फलं क्वचित् ॥ यदन्यगोषु वृषभो वत्सानां जनयेच्छतम् । गोमिनामेव ते वत्सा मोघं स्कन्दितमार्षभम् ॥ तथैवाक्षेत्रिणो बीजं परक्षेत्रप्रवापिणः । कुर्व्वन्ति क्षेत्रिणामर्थं न बीजी लभते फलम् ॥ फलन्त्वनभिसन्धाय क्षेत्रिणां बीजिनां तथा । प्रत्यक्षं क्षेत्रिणामर्थो बीजाद्योनिर्गरीयसी ॥ क्रियाभ्युपगमात्त्वेतद्बीजार्थं यत् प्रदीयते । तस्येह भागिनौ दृष्टौ बीजी क्षेत्रिक एव च ॥ ओघवाताहृतं बीजं यस्य क्षेत्रे प्ररोहति । क्षेत्रिकस्यैव तद्वीजं न वप्ता लभते फलम् ॥ एष धर्म्मो गवाश्वस्य दास्युष्ट्राजाविकस्य च । विहङ्गमहिषीणाञ्च विज्ञेयः प्रसवं प्रति ॥ एतद्वः सारफल्गुत्वं बीजयोन्योः प्रकीर्त्तितम् । अतः परं प्रवक्ष्यामि योषितां धर्म्ममापदि ॥ * ॥ भ्रातुर्ज्येष्ठस्य भार्य्या या गुरुपत्न्यनुजस्य सा । यवीयसस्तु या भार्य्या स्नुषा ज्येष्ठस्य सा स्मृता ज्येष्ठो यवीयसो भार्य्यां यवीयान् वाग्रजस्त्रियम् पतितौ भवतो गत्वा नियुक्तावप्यनापदि ॥ देवराद्वा सपिण्डाद्वा स्त्रिया सभ्यङ्नियुक्तया । प्रजेप्सिताधिगन्तव्या सन्तानस्य परिक्षये ॥ विधवायां नियुक्तस्तु घृताक्तो वाग्यतो निशि । एवमुत्पादयेत् पुत्त्रं न द्वितीयं कथञ्चन ॥ द्वितीयमेके प्रजनं मन्यन्ते स्त्रीषु तद्विदः । अनिवृत्तं नियोगार्थं पश्यन्तो धर्म्मतस्तयोः ॥ विधवायां नियोगार्थे निर्वृत्ते तु यथाविधि । गुरुवच्च स्नुषावच्च वर्त्तेयातां परस्परम् ॥ नियुक्तौ यौ विधिं हित्वा वर्त्तेयातान्तु कामतः तावुभौ पतितौ स्यातां स्नुषागगुरुतल्पगौ ॥ नान्यस्मिन् विधवा नारी नियोक्तव्या द्विजातिभिः । अन्यस्मिन् हि नियुञ्जाना धर्म्मंहन्युः सनातनम् नोद्वाहिकेषु मन्त्रेषु नियोगः कीर्त्त्यते क्वचित् । न विवाहविधावुक्तं विधवा वेदनं पुनः ॥ अयं द्विजैर्हि विद्धद्भिः पशुधर्म्मो विगर्हितः । मनुष्याणामपि प्रोक्तो वेणे राज्यं प्रशासति स महीमखिलां भुञ्जन् राजर्षिप्रवरः पुरा । वर्णानां सङ्करं चक्रे कामोपहतचेतनः ॥ ततः प्रभृति यो मोहात् प्रमीतपतिकां स्त्रियम् । नियोजत्यपत्यर्थं तं विगर्हिन्ति साधवः ॥ यस्या म्रियेत कन्याया वाचा सत्ये कृते पतिः । तामनेन विधानेन निजो विन्देत देवरः ॥ यथाविध्यभिगम्यैनां शुक्लवस्त्रां शुचिव्रताम् । मिथो भजेदाप्रसवात् सकृत् सकृदृतावृतौ ॥ न दत्त्वा कस्यचित् कन्यां पुनर्दद्यात् विचक्षणः दत्त्वा पुनः प्रयच्छन् हि प्राप्नोति पुरुषानृतम् विधिवत् प्रतिगृह्यापि त्यजेत् कन्यां विगर्हिताम् व्याधितां विप्रदुष्टां वा छद्मना चोपपादिताम् ॥ यस्तु दोषवतीं कन्यामनाख्यायोपपादयेत् । तस्य तद्वितथं कुर्य्यात् कन्यादातुर्दुरात्मनः ॥ विधाय वृत्तिं भार्य्यायाः प्रवसेत् कार्य्यवान्नरः । अवृत्तिकर्षिता हि स्त्री प्रदुष्येत् स्थितिमत्यपि ॥ विधाय प्रोषिते वृत्तिं जीवेन्नियममास्थिता । प्रोषिते त्वविधायैव जीवेच्छिल्पैरगर्हितैः ॥ प्रोषितो धर्म्मकार्य्यार्थं प्रतीक्ष्योऽष्टौ नरः समाः ॥ विद्यार्थं षट् यशोऽर्थं वा कामार्थं त्रींस्तु वत्सरान् ॥ संवत्सरं प्रतीक्षेत द्विषन्तीं योषितं पतिः । ऊर्द्ध्वं संवत्सरात्त्वेनां दायं हृत्वा न संवसेत् ॥ अतिक्रामेत् प्रमत्तं या मत्तं रोगार्त्तमेव वा । सा त्रीन् मासान् परित्याज्याविभूषणपरिच्छदा ॥ उन्मत्तं पतितं क्लीवमबीजं पापरोगिणम् ॥ न त्यागोऽस्ति द्विषन्त्याश्च न च दायापवर्त्तनम् ॥ मद्यपासाधुवृत्ता च प्रतिकूला च या भवेत् । व्याधिता साधिवेत्तव्या हिंसार्थघ्नी च सर्व्वदा ॥ बन्ध्याष्टमेऽधिवेद्याब्दे दशमे तु मृतप्रजा । एकादशे स्त्रीजननी सद्यस्त्वप्रियवादिनी ॥ या रोगिणीस्यात्तु हिता सम्पन्ना चैव शीलतः । सानुज्ञाप्याधिवेत्तव्या नावमान्या च कर्हिचित् अधिविन्ना तु या नारी निर्गच्छेद्रुषिता गृहात् सा सद्यः सन्निरोद्धव्या त्याज्या वा कुलसन्निधौ ॥ प्रतिषिद्धा पिबेद्या तु मद्यमभ्युदयेष्वपि । प्रेक्षासभाजं गच्छेद्वा सा दण्ड्या कृष्णलानि षट् ॥ यदि स्वाश्चापराश्चै व विन्देरन् योषितो द्विजाः तासां वर्णक्रमेणैव ज्यैष्ठं पूजा च वेश्म च ॥ भर्त्तुः शरीरशुश्रूषां धर्म्मकार्य्यञ्च नैत्यिकम् । स्वा चैव कुर्य्यात् सर्व्वेषां नान्यजातिः कथञ्चन ॥ यस्तु तत् कारयेन्मोहात् स्वजात्या स्थितयान्यया । यथा ब्राह्मणचाण्डालः पूर्व्वदृष्टस्तथैव सः ॥ उत्कृष्टायाभिरूपाय वराय सदृशाय च । अप्राप्तामपि तां तस्मै कन्यां दद्याद्यथाविधि ॥ काममामरणात्तिष्ठे द्गृहे कन्यर्त्तुमत्यपि । न चैवैनां प्रयच्छेत्तु गुणहीनाय कर्हिचित् ॥ त्रीणि वर्षाण्युदीक्षेत कुमार्य्यृतुमती सती । ऊर्द्ध्वन्तु कालादेतस्माद्विन्देत सदृशं पतिम् ॥ अदीयमाना भर्त्तारमधिगच्छेद्यदि स्वयम् । नैनः किञ्चिदवाप्नोति न च यं साधिगच्छति ॥ अलङ्कारं नाददीत पित्र्यं कन्या स्वयंवरा । मातृकं भ्रातृदत्तं वा स्तेना स्यात् यदि तं हरेत् ॥ पित्रे न दद्याच्छुल्कन्तु कन्यामृतुमतीं हरन् । स हि स्वाम्यामतिक्रामेदृतूनां प्रतिरोधनात् ॥ त्रिंशद्वर्षो वहेत् कन्यां हृद्यां द्वादशवार्षिकीम् । त्र्यष्टवर्षोऽष्टवर्षां वा धर्म्मे सीदति सत्वरः ॥ देवदत्तां पतिर्भार्य्यां विन्दते नेच्छयात्मनः । तां साध्वीं विभृयान्नित्यं देवानां प्रियमाचरन् ॥ प्रजनार्थं स्त्रियः सृष्टाः सन्तानार्थञ्च मानवाः । तस्मात् साधारणो धर्म्मः श्रुतौ पत्न्या सहोदितः ॥ कन्यायां दत्तशुल्कायां म्रियेत यदि शुल्कदः । देवराय प्रदातव्या यदि कन्यानुमन्यते ॥ आददीत न शूद्रोऽपि शुल्कं दुहितरं ददत् । शुल्कं हि गृह्णन् कुरुते छन्नं दुहितृविक्रयम् ॥ एतत्तु न परे चक्रुर्न्नापरे जातु साधवः । यदन्यस्य प्रतिज्ञाय पुनरन्यस्य दीयते ॥ नानुशुश्रुम जात्वेतत् पूर्व्वेष्वपि हि जन्मसु । शुल्कसंज्ञं न मूल्येन छन्नं दुहितृविक्रयम् ॥ अन्योन्यस्याव्यभिचारो भवेदामरणान्तिकः । एष धर्म्मः समासेन ज्ञेयः स्त्रीपुंसयोः परः ॥ तथा नित्यं यतेयातां स्त्रीपुंसौ तु कृतक्रियौ । यथा नाभिचरेतां तौ वियुक्तावितरेतरम् ॥ एष स्त्रीपुंसयोरुक्तो धर्म्मो वो रतिसंहितः । आपद्यपत्यप्राप्तिश्च दायभागं निबोधत ॥” इति मानवे ९ अध्यायः ॥"
        }
    ],
    "VCP": [
        {
            "word": "स्त्रीपुंधर्म्म",
            "eid": "47147",
            "pagenum": "5345,b",
            "content": "स्त्रीपुंधर्म्म¦ पु० स्त्रियाः पुंसश्च धर्मः तमधिकृत्य व्यवहारो वा । स्त्रीपुं सयोः यथाशास्त्राचाररूपे धर्मे तद्विषयके अष्टादशसु विवादपदेषु मध्ये विवादपदभेदे स्त्रीपुंसयोगोऽप्यत्र । वीर० तत् न्यरूपि यथा “तत्स्वरूपमाह नारदः “विवाहादिविधिः स्त्रीणां यत्र पुंसाञ्च कीर्त्त्यते । स्त्रीपुं सयोगसंज्ञं तद्विवादपदमुच्यते” इति । विवाहादिशब्देन स्त्रीपुंधर्मा गृह्यन्ते । अतएव मनुर्व्यवहारपदोद्देशकाले स्त्रीपुंधर्मोविभागश्चेत्युद्दिश्य प्रतिज्ञापूर्वंकं तेषां निरूपणं चकार “पुरुषस्य स्त्रियाश्चैव धर्म्ये वर्त्मनि तिष्ठतोः । संयोगे विप्रयोगे च धर्मान् वक्ष्यामि शाश्वतान् इत्यादिना संयोगे अन्योन्यसन्निधाने विप्रयोगे देशतः कालतो वा व्यवधाने । शाश्वतान्नित्यान् अवश्यानुष्ठेयानिति यावत् । के ते धर्मा इत्याकाङ्क्षायामाह स एव “अस्वतन्त्राः स्त्रियः कार्याः पुरुषैः स्वैर्दिवानिशम् । विषयेषु च सज्जन्त्यः संस्थाप्या ह्यात्मनो वशे” इत्यादि । पुरुषैः भर्तृपुरुषैः । विषथे दण्डहेतुभूतचाञ्चल्यादिविषये । नारदोऽपि “स्वातन्त्र्याद्विप्रणश्यन्ति कूले जाता अपि स्त्रियः । अस्वातन्त्र्यमतस्तासां प्रजापतिरकल्पयत्” इति । अतोऽन्यैरपि स्वस्त्रीणामस्वातन्त्र्यं यथा भवति तथा कल्पयितव्यमित्याशयः । पुरुषेण स्वस्त्री व्यभिचारादवश्यं रक्षणीया । तथा च हारीतः “एकव्रत्सकन्नभावात् परेन्द्रियोपहतत्वाच्च दुष्ठाः कुलसङ्करकारिण्यो भवन्ति जीवति जारजः कुण्डोमृते भर्त्तरि गोलकस्तस्माद्रेतोपाघाताज्जायां रक्षेज्जायानाशे कुलनाशः कुलनाशे तन्तु नाशस्तन्तुनाशे देवपिवृयज्ञनाशो देवपितृयज्ञनाशे आत्मनाशः आत्मनाशे सर्वस्वनाशः” इति । एकव्रतम्कन्नभावात् स्त्रीणां एकभर्त्तेति नियमनाशात् । परेन्द्रियोपहतत्वात् परस्मिन् पुंसि इन्द्रियम्य मनसोरागादिना उपहतत्वात् । कुलसङ्करकारिण्यस्तज्नातिस्वभावानुगत पजो त्पादनेन कुलसाङ्कर्य्यकारिण्यः । अतएव शङ्खलिखितौ “यस्मिन् भावोऽर्पितः स्त्रीणामर्त्तवे तादृशं तस्तुश्रन यन्तीति” । तन्तुः पुत्रादिसन्ततिः । मनुरपि “सूक्ष्म भ्योऽपि प्रसङ्गेभ्यः स्त्रियो रक्ष्या विशेषतः । द्वयोर्हि सकाशादिति कल्पतर्वादौ पाठः । अध्याग्न्यादिशब्दास्तु योगरूदास्तादृशस्त्रोधनादावेव प्रयोगात् । गृहोपस्करणादोनां यन्मूल्यं कन्यार्पणापाधित्वेन यरादिभ्यः कन्याभरणरूपेण सृह्यते तच्छुल्कमिति मदनरत्ने व्याक्यातम् । मिताक्षरायां तु यद्गृहीत्वा कन्या दीयते तच्छुल्कमित्युक्तम् । उभयत्रापि पित्रादीनां कन्याया इदमित्युद्ध्वेशो विवक्षितः अन्यथा तत्स्वत्वाभावेन स्त्रीधनत्वव्यपदेशत्वानुपपत्तेः । जीमूतवाहनेन तु कर्मिणामिति पठित्वा गृहादिकर्मिभः शिल्पिभिस्तत्कर्मकरेणे भर्त्रादिप्रेरणार्थं स्त्रियै यदुत्काचदानं तच्छुल्कं तदव सुल्यं प्रकृत्यर्थत्वादिति व्याख्यातम् । पुनश्चोक्तम् “यदानेतुं भर्तृरृहे शुल्कन्तत्परिकीर्त्तिंतमिति” व्यासोक्तं वा । भर्तृगृहगमनार्थमुत्काचादि यद्दत्तं तच्छुल्कमित्यर्थ इति । तदुभयमपि स्त्रा स्वामिकं भवत्येव तस्या एव दत्तत्वादिति तत्र स्त्रीधनत्वव्यपदेशोऽन्यस्त्रीधनवत् सुगम एव । आधिवेदनिकं स्त्र्यन्तरविवाहकाले पूर्वभार्य्यायै यद्दीयते । यदाह याज्ञवल्क्यः “अधिविन्नस्त्रयै दद्यादाघिवेदनिकं समम् । न दत्तं स्त्रीधनं वासां दत्ते त्वर्द्धं प्रकल्पयेत्” इति । पित्रादिभिर्ज्जीवनाद्यर्थं स्त्रीभ्यो धनदाने विशेषमाह कात्यायनः “पितृमातृपति भ्रातृज्ञातिभिः स्त्राधनं स्त्रियै । यथाशक्त्याद्विसाहस्राद्दातव्यं स्थावरादृते” । स्थावरेतरद्धनं यथाशक्ति आकार्षापणसहस्रद्वयपर्य्यन्तं देयमित्यर्थः । व्यासोऽपि “द्विसहस्रः परो दायः स्त्रियै देयो धनस्य तु” । आद्विसहस्रादिति कात्यायनेन, पर इति च व्यामेनोक्तेरितोऽधिकमिति धनिनापि न स्त्रीभ्यो देयमिति दर्शितम् । अयञ्च नियमः प्रतिवनसरमसकृटर्पणे ज्ञेयस्तेनानेकवत्सरेषु जीवनार्थं दीयमानमिगोऽधिकमपि भवति चेन्न दोषः । जीवनार्थत्वाद्दानस्य तावज्जीवञ्च द्विसाहस्रमात्रेण तन्निर्वाहासम्भषात् । स्त्रीधनेऽपि मर्वनुमतिमन्तरेण स्त्रीणान्न स्वातन्त्र्यमित्याह मनुः “न निर्हारं स्त्रियः कुर्युः कुदुम्बाद्बहुमध्यकात् । स्रमदपि च वित्ताद्धि स्वस्य भर्त्तुरनाज्ञया” इति निर्हारो व्ययः । कचित्तु स्त्रीधने तामां स्वातन्त्र्यमस्ति यदाह सौदायिकस्वरूपसक्त्वा कात्यनः “सादायिकं धनं प्राप्य स्त्रीणां स्वातन्त्र्यमिष्येते । यस्मात्तदानृशस्यार्थं  तैदत्तमुपजीवनम् । सौदायिके सदा स्त्रीणां स्वातन्त्र्यं परिकीर्त्तितम् । विक्रये दाने च यथेष्टं स्थावरेष्वपि” । भर्त्तृदत्ते तु स्थावरेतरत्रैव स्वातन्त्र्यमित्याह नारदः “भर्त्रा प्रातन यद्दत्तं स्त्रियै तास्मन् मृतऽपि तत् । सा यथा काममश्नीयाद्दद्याद्वा स्थावरादृते” । स्थावरे भत्तृदत्ते स्त्रिया निवासाद्युपभोगमात्रं न दानविक्रयादिकमित्यर्थः । अपुत्रा शयनं भतुरित्यादि कात्यायनवचोऽपि भर्तृदत्तस्थावरविषयमेव नारदेकवाक्यतयेति केचित् । अस्माभिस्तु पत्नी दुहितर इति व्याख्यानावसरेऽम्य विषयः प्रपञ्चितः । पुरुषाणामपि कस्मिन्नपि स्त्रीधने न स्वातन्त्र्यं स्वाम्याभावादित्याह कात्यायनः “न भर्त्ता नैव च सुती न पिता भ्रातरो न च । आदाने वा विसर्गे वा स्त्रीधने प्रभविष्णवः । यदि त्वेकतरोऽप्येषां स्त्रीधनं भक्षयेद् बलात् । सवृद्धिकं म दाप्यः स्याद्दण्डञ्चैव समाप्नुयात् । तदेव यद्यनुज्ञाप्य भक्षयेत् प्रोतिपूर्वकम् । मूलमेव तदा दाप्यो यदा स धनवान् भवेत् । अथ चेत् स द्विभार्य्यः स्यान्न च तां भजते पुनः । प्रीत्या विसृष्ठमपि चेत् प्रतिदाप्यः स तद्वलात् । ग्रासाच्छादनवासानामुच्छेदो यत्र योषितः । तत्र स्वमाददीत स्त्री विभागं रिक्थिनान्तथा” । स्त्रिया धनं गृहीत्वा यद्यपरभार्य्यया सह वसत्येनाञ्चावमन्यते तदा गृहीतं तद्धनं राज्ञा बलाद्दाप्यः । भक्ताच्छादननिवासान् यदि भर्त्ता न ददाति तदा तेऽपि स्त्रिया बलाद्ग्राह्यःस्तत्पर्य्यप्तं घनं वा ग्राह्यमिति श्लोकद्वयन्यार्थः । इदमपि तस्या दोषराहित्ये बोध्यं दुष्टा पुनः किमपि स्त्रीधनं न लभते इत्याह स एव “अपकारक्रियायुक्ता निर्लज्जा चार्थनाशिका । व्यभिचाररता या च स्त्रीधनं न तु सार्हति” । नार्हतोत्यनेन तया लब्धमप्याच्छिद्य ग्राह्यमिति सूचितम् । अपकारक्रियायुक्ता सदा भर्तृप्रतिकूलाचरणपरा “निर्मर्य्यादार्थनाशिका” इत्यपि पाठः । देवलः “वृद्धिराभरणं शुल्कं लाभश्च स्त्रीधनं भवेत् । मुङ्क्ते तत् स्वयमेवेदं पतिर्नार्हत्यनापदि । वृथा मोक्षे च भोगे च स्त्रियै दद्यात् सवृद्धिकम्” इति । वृद्धिर्वर्द्धनार्थं पित्रादिना दर्त्तामति द्मृतचन्द्रिकायाम् । मदनरत्ने तु वृत्तिरिति पठितम् । वृत्तिर्ज्जीवतार्थं पित्रादिभिर्दत्तमिति व्याख्यातञ्च । लाभो गौर्य्यादिप्रीव्यर्थं यवभ्यते कुतश्चित् । वृथा आपदमन्तरेण । कुलयो शोकमावहेयुररक्षिताः । इमं हि सर्ववर्णानां पश्यतो धर्ममुत्तमम् । यतन्ते रक्षितुं भार्य्यां भर्त्तारो दुर्बला अपि । स्वां प्रसूतिं चरित्रञ्च कुलमात्मानमेव च । स्यधमं हि प्रयत्नेन जायां रक्षन् हि रक्षितः” इति । द्वयोः कुलयोः भर्त्तृपितृकुलयोः । अनेन कुलद्वयवृद्धैरपि रक्ष्या इति शोककथनसुखेन दर्शितम् । अतएव वृहस्पतिः “सूक्ष्मेभ्योऽपि प्रसङ्गेभ्यो निवार्या स्त्री स्वबन्धुभिः । श्वश्वादिभिः पालनीया गुरुस्त्रीभिर्दिवानिशम्” । मनुरपि “कालेऽदाता पिता वाच्यो वाच्य श्चानुपयन् पतिः । मृते भर्त्तरि पुत्रस्तु वाच्यो मातुररक्षिता” इति । काले कन्यादानयोग्ये काले । वाच्योनिन्द्यः । अनुपयन् अननुगच्छन् । स एव “पिता रक्षति कौमारे भर्त्ता रक्षति यौवने । पुत्रस्तु स्थाविरे भावे न स्त्री स्वातन्त्र्यमर्हति” । याज्ञवलक्योऽपि “रक्षेत्कन्यां पिता, विन्ना पतिः, पुत्रस्तु वार्द्धके । अभावे ज्ञातयस्तेषान्न स्वातन्त्र्यं क्वचित् स्त्रियाः” इति । विन्ना विवाहिता । पतिपुत्रविहीनायास्तु रक्षणं पतिपक्षान्तर्गतेन प्रत्यासन्नेन कार्य्यम् । तथा च नारदः “मृते भर्त्तर्य्यपुत्रायाः पतिपक्षः प्रभुः स्त्रियः । विनियोगात्म रक्षासु भरणेषु च ईश्चरः । परिक्षीणे पतिकुले निर्मनुष्ये निराश्रये । तत्सपिण्डेषु चासत्सु पितृपक्षः प्रभुः स्त्रियः” । पितृपक्षस्याप्यभावे स एवाह “पक्षद्वयावसाने तु राजा भर्त्ता स्मृतः स्त्रियः । स तस्या भरणं कुर्य्यान्निगृह्णीयात्पथश्च्युताम्” इति । विनियोगः कर्मणि नियोजनम् । भर्त्ता षोषकः स्त्रीस्वभावं दर्शयति दक्षः “जलौकावत् स्त्रियः सर्वा भूषणाच्छादनाशनैः । सुहितापि कृता नित्यं पुरुषं ह्यपकर्षति । जलौका रक्तमादत्ते केवलं सा तपस्विनी । इतरा तु धनञ्चित्तं मांसं वीर्य्यं बलं सुखम् । साशङ्का बालभावे तु यौवनेऽभिमुखी भवेत् । तृणवन्मंन्यते नारी वृद्धभावे स्वकम्पातम् । स्वकांम्ये वर्त्तमाना सा स्नेहान्न च निवारिता । अपथ्या नु भवेत् पश्चाद् यथा व्याधिरुपेक्षितः” इति । सुहिता तृप्ता कृतापीत्यन्वयः । अपकर्षति सततमाज्ञामात्रं करोति स्वकाम्ये स्वेच्छायाम् । अपथ्या अर्त्यन्ताहितहेतुभूता । मनुरपि “नैता रूपं प्रतीक्षन्ते नासां वयसि संस्थितिः । सुरूपं वा विरूपं वा पुमानित्येव भुञ्जते । पौंश्चल्याच्चलचित्त्वत्वात् नैःस्नेह्याच्च स्वभावतः । रक्षिता यत्रतोऽपीह भर्तृष्वेता विकुर्वते । शय्यासनमलङ्कारं कामं क्रोधमनार्जवम् । द्रोहभावं कुचर्याञ्च स्त्रीभ्योमनुरकल्पयत् । नास्ति स्त्रीणां क्रिया मन्त्रैरिति धर्मो व्यवस्थितः । निरिन्द्रिया ह्यमन्त्राश्च स्त्रियोऽनृतमिति स्थितिः । तथा च श्रुतयो बह्व्या निगीता निगमेष्वपि । स्त्रीलक्षणपरीक्षार्थन्तासां शृणुत् निष्कृतीः । यन्मे मोता प्रलुलुभे विचरन्त्यऽपतिव्रता । तन्मे रेतः पिता वृङ्क्तामित्युक्तैतन्निदर्शनम् । ध्यायत्यनिष्टं यत्किञ्चित्पाणिग्राहस्य चेतसा । तस्यैष व्यभिचारस्य निह्नवः सम्यगुच्यत । एवं स्वभार्वं ज्ञात्वाऽऽसाम्प्रजापतिनिसर्गजम् । परमं यत्नमातिष्ठेत् पुरुषो रक्षणं प्रति” इति । निरिन्द्रिया निर्वीर्य्यां धैर्य्यप्रज्ञादिरहिता इति यार्वत् । स्त्रियोऽनृतमिति प्रायशोऽनृतवदनशोलत्वादुच्यन्ते । श्रुतयः श्रुतिवाक्यानि । निगमेषु वेदेषु स्त्रीलक्षणं स्वरूपं तासां श्रुतीनाम्मध्ये या निष्कृतिरूपा व्यभिचारप्रायश्चित्तरूपास्ताः श्रुतीः शृणुत स्त्रीस्वभावज्ञानार्थमित्यर्थः । महाभारतेऽपि “कुलीना रूपवत्यश्च नार्थवत्यश्च योषितः । मर्यादासु न तिष्ठन्ति स दोषः स्त्रीष नारद! । अनर्थित्बन्पनुष्यस्य भयात्परिजनस्य च । मर्यादायाममर्यादाः स्त्रियस्तिष्ठन्ति भर्तृषु । यौवने वर्त्तमानानां मृष्टाभरणवाससाम् । नारीणां स्वैरवृत्तीनां स्पृहयन्ति कुलस्त्रियः । यदि पुंसाम्मतिर्व्रह्मन्! कथञ्चिन्नोपपद्यते । अन्योन्यञ्च प्रवर्त्तन्ते न च तिष्ठन्ति भर्तृषु । अलाभात् पुरुषाणाञ्च भयात्परिजनस्य च । बधबन्धभयाच्चैव स्वयं गुप्ता भवन्ति ताः । नाग्निस्तृप्यति काष्ठानां नापगानां महोदधिः । नान्तकः सर्वभूतानान्न पुंसां वामलोचना । कामानामपि दातासं दादारं मानसान्नयोः । रक्षितारन्न मृष्यन्ति भर्त्तारं यत्नतः स्त्रियः” इति । श्रीरामायणेऽपि “नैवाङ्गनानान्दयितो नापि द्वेष्योऽस्ति कसन । सर्वमेवावलम्बन्ते लता गहनजा इवेति” । अथ रक्षणप्रकारः । तत्र मनुः “न कश्चिद्योयितः शक्तः प्रसह्य परिरक्षितुम् । एतैरुपाययौगैस्तु शक्यास्ताः परिरक्षितुम्” । इति । प्रसह्य आक्रम्य अवरुह्येति यावत् । यद्यप्यवरोधेन शरीरव्यभिचाराद्रक्षणं शक्यन्तथापि मानसव्यभिचाराद्रक्षणमशक्यमित्याशयेन मनुना न कश्चिद्योषितः शकः पसह्य परिरक्षितुमित्युक्तम् । न च मानसव्यभिचाराद्रक्षणमनर्थकमन्यजत्वाभावेन प्रजाविशुद्धिविघाताभावादिति वक्तव्यम् । यत आह स एव “यादृशं भजते स्त्री हि सुतं सूते तथाविधम् । तस्मात् प्रजाविशुद्ध्यर्थं स्त्रियो रक्षेत् प्रयत्नतः” इति । यादृशं पुरुषमृतुकाले स्त्री मनसा भजते तत्समानशीलं पुत्रं जनयतीति पूर्वार्द्धार्थः । अतएवाहतुः शङ्खलिखितौ “यस्मन् भावेओऽर्पतः स्त्रीणामार्त्तव तच्छीलं जनयन्तीति” । मानसव्यभिचारादपि स्त्रियं रक्षेदिति शेषः । तथां च मनुना तस्मादत्यादिनोत्त रार्द्धेनायमेवार्थो दर्शितः । परिरक्षणोपायानाह मनुरेव “अर्थस्य संग्रहे चनां व्यये चैव नियोजयेत् । शौचे धर्मे च पक्त्याञ्च पारिणाह्यम्य चक्षण” इति । अर्थस्य संग्रहे स्वेन समानीतार्थसंविधाने । व्यये स्वेनोक्तव्यये । शौचे गृहादिशुद्धिकरसंमाजनापलेपनादौ । धर्मे अग्निहोत्राद्यनुकूललौकिकव्यापारे । पक्त्यां पाकव्यापरे । पारिणाह्यं पीटादि गृहोपकरणं तस्य ईक्षणे विचारणे । निरन्तरगृहव्यापारनियोजनात पुरुषान्तरचिन्ताराहित्यं यथा भवति भार्यायाः तथा कुर्यादिति तात्पर्यार्थः । वृहस्पतिरपि “आयव्ययेऽथ संम्कारे गृहोपसकररक्षणे । शौचाग्निकार्य्ये संयोज्याः स्त्रीणां शुद्धिरियं स्मृता” इति । एवविधव्यापारासक्तचित्ततया साध्व्य इति व्यपदिश्यन्त इत्याह मनुः “आत्मानमामना यास्तु रक्षेयुस्ताः सुरक्षिताः” इति । आत्मना गृहव्यापारासक्तेनान्तःकरणेन सुरक्षिताः साध्यः । आप्तपुरुषारक्षितस्तु स्त्रियो न सम्यग्रक्षिता इत्याह स एव “अरक्षता गृहे रुद्धाः पुरुषैराप्तकारिभिः” इति । आप्तकारिभिः पुरुषैः गृहे रुद्धा इत्यन्वयः । आप्ताश्च ते कारिणश्चाप्तकारिणः । अरक्षिताः सम्यग्रक्षाविहीना इत्यर्थः । भर्त्तुर्द्धर्मनिष्ठत्वमोपि स्वीणां रक्षणोपाय इति दर्शयितुं स एवाह “यादृग्गुणेन भर्त्ता स्त्री संयुज्य त यथाविधि । तादृग्गुणा सा भवति समुद्रेणेव निमग्ना । अक्षमाला वसिष्ठेन संयुक्ताऽधमयोनिजा । शारङ्गी मन्दपालेन जगामाभ्यर्हणीयंताम्” इति । मार्याया भरणमप्यावश्यकमित्याह स एव “देवदत्तां पतिर्भार्गां विन्दतेनेच्छयात्मनः । तां साध्वीं विभृयान्नित्यं देवानां प्रियमाचरन्” । देवैर्दत्ता देवदत्ता दैववशादायातेति यावत् । तां भार्यां स्वयंवरे पतिर्विन्दते । तत्र स्वव्यापाराभावाद्देवदत्तामित्यनेन विवाहलक्षणस्य स्त्रीपुंसयोः सम्बन्धस्य न स्वाधीनत्वं किन्तहि देवकृतत्वमिति दर्शितम् । देवदत्तत्वञ्च स्त्रीणाम् “सोमोददद्गन्धर्वाय गन्धर्वो दददग्नये । रयिश्च पुत्रांश्चाददग्निर्मह्यमथो इमाम्” इत्यादिभ्यः श्रुतिवाक्यभ्योऽवगम्यते । तेन देवैर्दत्ताया अभरणेन दातॄणां देवालां द्राह आपाद्यत इत्यर्थवाद इत्युक्तं मदनरत्न । न च साध्वोमित्यस्य पतिब्रतामित्यर्थपरत्वेन व्यभिचारिण्या भरणमनावश्यकमिति वक्तव्यम् । तस्या अपि कदन्नादिनाऽवश्यभरणायत्वात् । तथा च नारदः “व्यभिचारे स्त्रियामौण्ड्यमधःशयनमेव च । कदन्नञ्च कुवासश्च कर्म चावस्करोज्झनम” इति । स्त्रियारत्यर्थं व्यभिचारे जाते मुण्डनमधःशयनञ्च साधयेत । कदन्नं कवासश्च भरणार्थं दद्यात् । अमेध्यशोधनरूपं कर्म कारयेदिर्त्यर्थः । दोषरहिताया भार्यायाः परित्यागिभं प्रत्याह नारदः “अनुकूनाभवाग्दष्टां दक्षां साध्वीं प्रजावतीम् । त्यजन् भार्यामवस्थाप्या राज्ञा दण्डेन भूयसा” इति । विष्णुरपि “निर्दीषां परित्यजन् पत्नीञ्चेति” चौरवच्छास्य इत्यनुषङ्गः । निर्दोषान्त्यागहेतुभूतदाषरहिताम् । दण्डेन स्थापयितुमशक्ये त्वाच योमीश्वरः “आज्ञामम्पादिनीं दक्षां वीरसू प्रियवादिनीम् । त्यजन् दाप्यस्तृतीयांशमद्रव्योभरणं स्त्रियः” इति । तृतीयांशन्तद्धनतृतीयांशम् । राज्ञा भार्याया दाप्यः । अल्पधनः भरणमात्रपर्य्याप्तं धनं दाप्य इत्यथः” ।"
        }
    ]
}