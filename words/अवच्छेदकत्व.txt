{
    "word": "अवच्छेदकत्व",
    "SKD": [
        {
            "word": "अवच्छेदकत्व",
            "eid": "2432",
            "pagenum": "1-123-b",
            "content": "अवच्छेदकत्वं¦, क्ली, (अवच्छेदकस्य भावः, भावार्थे त्व ।) स्वरूपसम्बन्धविशेषः । यथा । घटकञ्चावच्छेदकत्वं स्वरूपसम्बन्धविशेषः । इत्यवच्छेदकत्वनिरुक्तौ शिरोमणिः ॥ अनतिरिक्तवृत्तित्वं । यथा । अवच्छेदकत्वञ्च इहानतिरिक्तवृत्तित्वं । तेन विशिष्टस्यासत्वेपि भ्रमात् प्रतिबन्धेऽपि न क्षतिः । इति सामान्यनिरुक्तौ शिरोमणिः ॥ अन्यूनानतिरिक्तवृत्तित्वं । यथा । ननु तादृशप्रतियोगित्वान्यूनानतिरिक्तवृत्तित्वं वाच्यं । वह्नित्वं न घटवृत्ति तादृशप्रतियोगित्वान्यूनानतिरिक्तवृत्ति अतआह तार्णतार्णेति । इत्यवच्छेदकत्वनिरुक्तौ जगदीशः ॥ अनतिरिक्तवृत्तित्वरूपावच्छेदकत्वं पारिभाषिकं । यथा । तदवच्छिन्नाभाववदसम्बद्धस्वविशिष्टसामान्यकत्वं स्वविशिष्टसम्बन्धिनिष्ठाभावप्रतियोगितानवच्छेदकतत्कत्वं वा तदनतिरिक्तवृत्तित्वं वक्तव्यं । इति अवच्छेदकत्वनिरुक्तौ शिरोमणिः ॥ अव्याप्यवृत्तेरवच्छेदकत्वमपि स्वरूपसम्बन्धविशेषः तदाश्रयावच्छेदकः । तच्चावच्छेदकत्वं इह शिखरिणि नितम्बे हुताशनो न शिखरे इत्यादि प्रतीतिबलात् कुत्रचिदव्याप्यवृत्त्यधिकरणदेशविशेषादिदानीं गोष्ठे गौर्नतु गृहे इत्यादिप्रतीतिबलात् कुत्रचित् देशवृत्तितायाः काले कुत्रचित् कालवृत्तिताया देशे अप्यस्ति । इति न्यायशास्त्रं ॥"
        }
    ]
}