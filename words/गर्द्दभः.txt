{
    "word": "गर्द्दभः",
    "SKD": [
        {
            "word": "गर्द्दभः",
            "eid": "10672",
            "pagenum": "2-311-a",
            "content": "गर्द्दभः¦, पुं, (गर्द्दति गर्द्दयति वा कर्कशशब्दं करोतीत्यर्थः । गर्द्द कि रवे + “कशॄशलिकलीति ।” उणां । ३ । १२२ । इति अभच् ।) पशुविशेषः । गाधा इति भाषा । (यथा, मनौ । ८ । २९८ । “गर्द्दभाजाविकानान्तु दण्डः स्यात् पञ्च माषिकः ॥”) तत्पर्य्यायः । चक्रीवान् २ बालेयः ३ रासभः ४ खरः ५ । इत्यमरः । २ । ९ । ७७ ॥ राशभः ६ । इति तट्टीका ॥ शङ्ककर्णः ७ भारगः ८ भूरिगमः ९ धूसराह्वयः १० वेशवः ११ धूसरः १२ । इति जटाधरः ॥ स्मरसूर्य्यः १३ चिरमेही १४ पशुचरिः १५ चारपुङ्खः १६ चारटः १७ ग्राम्याश्वः १८ । इति शब्दरत्नावली ॥ * ॥ अस्य मांसस्य गुणः । किञ्चित् गुरुत्वं बलप्रदत्वञ्च । मूत्रस्य गुणाः । कटुत्वम् । उष्णत्वम् । तिक्तत्वम् । क्षारत्वम् । कफमहावातभूतकम्पोन्मादहरत्वञ्च । इति राजनिर्घण्टः ॥ (तथा च । “गार्द्दभं वा घंनं मूत्रं तैलयोग्यं क्वचिद्भवेत् । सक्षारं तिक्तकटुकमुन्मादकुष्ठरोगजित् ॥” इति हारीते प्रथमे स्थाने नवमेऽध्याये ॥ “गरचेतोविकारघ्नं तीक्ष्णं ग्रहणिरोगनुत् । दीपनं गार्द्दभं मूत्रं कृमिवातकफापहम् ॥” इति सुश्रुते सूत्रस्थाने ५४ अध्याये ॥) तस्मात् गुणशिक्षा यथा, “अविश्रामं वहेद्भारं शीतोष्णञ्च न विन्दति । ससन्तोषस्तथा नित्यं त्रीणि शिक्षेत गर्द्दभात् ॥” इति चाणक्यम् । ७० ॥"
        }
    ]
}