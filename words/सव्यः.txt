{
    "word": "सव्यः",
    "SKD": [
        {
            "word": "सव्यः",
            "eid": "38480",
            "pagenum": "5-312-b",
            "content": "सव्यः¦, त्रि, (सू प्रेरणे + “माच्छाससिसूभ्यो यः ।” उणा० ४ । १०९ । इति यः ।) वामः । इत्यमरः । ३ । १ । ८५ ॥ (यथा, मनुः । २ । ६३ । “उद्धृते दक्षिणे पाणावुपवीत्युच्यते द्बिजः । सव्ये प्राचीन आवीती निवीती कण्ठसज्जने ॥”) दक्षिणः । (यथा, अनर्घराघवे । ६ । ७० । “एकेन सव्यपाणिना विशिखमुत्खाय किमाह रावणः । साधु रे मनुष्यडिम्भ साधु ।” “सव्यपाणिना दक्षिणहस्तेन ।” इति तट्टीका ॥) प्रतिकूलः । इति हेमचन्द्रः ॥"
        },
        {
            "word": "सव्यः",
            "eid": "38481",
            "pagenum": "5-312-b",
            "content": "सव्यः¦, पुं, (सूते विश्वमिति । सू प्रसवे + “माच्छाससिसूभ्यो यः ।” उणा० ४ । १०९ । इति यः ।) विष्णुः । इति शब्दमाला ॥"
        }
    ]
}