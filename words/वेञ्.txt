{
    "word": "वेञ्",
    "KRM": [
        {
            "word": "वेञ्",
            "eid": "1639",
            "pagenum": 1262,
            "content": "(1640) <b>“वेञ् तन्तुसन्ताने”</b>¦ (I-भ्वादिः-1006. सक. अनि. पर.) यजादिः । <dvsn n='NI'>‘वयते वयतीत्येवं तन्तुसन्तान इष्यते ॥’ (श्लो. 10) इति देवः । ‘व्याप्तौ छादने चाह भट्टिः’ इति धा. का. व्याख्या (2-43) । <sup>1</sup> वायकः-यिका, <sup>2</sup> वायकः-यिका, <sup>3</sup> विवासकः-सिका, <sup>4</sup> वावायकः-यिका; वाता-त्री, वाययिता-त्री, विवासिता-त्री, वावायिता-त्री; <sup>5</sup> वयन्-न्ती, वाययन्-न्ती, विवासन्-न्ती;-इत्यादीनि सर्वाण्यपि रूपाणि भौवादिककायतिवत् (263) ज्ञेयानि । <sup>6</sup> तन्तुवायः, <sup>7</sup> प्रवाणी-निष्प्रवाणिः, <sup>8</sup> उतम्-उतः-उतवान्, प्रोतः, <sup>9</sup> प्रवयणम्, उत्वा, <sup>10</sup> प्रवाय, <sup>11</sup> ऊतिः, <sup>12</sup> विः = पक्षी, वेमा । <sup>13</sup> आवायः, <sup>14</sup> पटोत् । <F>1. ‘आदेच उपदेशे—’ (6-1-45) इत्याकारः । ‘आतो युक्—’ (7-3-33) इति युगागमः ।</F> <F>2. ण्यन्ते सर्वत्रादन्तलक्षणपुगपवादः ‘शाच्छासाह्वाव्यावेपां युक्’ (7-3-37) इति युगागमः ।</F> <F>3. धातोरनिट्त्वात् रूपाण्येवम् । सन्नन्तेऽभ्यासस्येकारः ।</F> <F>4. यङन्ते सर्वत्र औपदेशिकस्य एकारस्य आकार इति विशेषः । नच वाच्यम् । ‘ग्रहिज्यावयि—’ (6-1-16) इत्यनेन यङन्ते ङित्त्वात् कथं न सम्प्रसारणमिति; यतोऽत्र ‘वयि’ ग्रहणात् ‘वेञो वयिः’ (2-4-41) इति प्राप्तस्य वय्यादेशविशिष्टस्य वेञ एव ग्रहणम्; न त्वस्येति यङन्ते ङित्त्वेऽपि प्रत्ययस्य न सम्प्रसारणमिति ज्ञेयम् । क्त्वादिषु तु यजादित्वात् सम्प्रसारणमिति विशेषः ।</F> <F>5. ‘— अशिति’ (6-1-45) इत्युक्तत्वात् शतरि न आकारः । अयादेशः ।</F> <F>6. तन्तून् वयति इति तन्तुवायः । ‘ह्वावामश्च’ (3-2-2) इति कर्मणि उपपदे अण् प्रत्ययः । ‘आतोऽनुपसर्गे कः’ (3-2-3) इत्यस्यापवादः । “आत्वभाविन एजन्तात् आकारान्तनिमित्तकः । प्रत्ययो ज्ञाप्यते सर्वो “ह्वावामश्चे” (3-2-2) त्यणा पुनः ॥” इति पदमञ्जरी (6-1-45) ।</F> <F>7. नवं वासः प्रवयन्त्यस्यामिति प्रवाणी तन्तुवायशलाका । ‘ल्युट् च’ (3-3-115) इति अधिकरणे ल्युट् । टित्त्वात् स्त्रियां ङीप् ।</F> <F>8. निष्ठायाम् ‘वचिस्वपियजादीनाम् किति’ (6-1-15) इति सम्प्रसारणे, पूर्वरूपे च रूपमेवम् । एवं क्त्वाप्रभृतिष्वपि ज्ञेयम् ।</F> <F>9. प्रवयणम् इत्यत्र ल्युट् । ‘कृत्यचः’ (8-4-29) इति णत्वम् ।</F> <F>10. ‘न ल्यपि’ (6-1-49) इति सम्प्रसारणनिषेधः ।</F> <F>11. ‘ऊतियूति—’ (3-3-97) इति क्तिन्नन्तो निपातितः । ऊतिः = वयनम्—इति क्षीरस्वामी । काशिकादिषु तु अवतेरूठि स्वरार्थं निपातनम् इत्युक्तम् ।</F> <F>12. ‘वेञो डित्’ (द. उ. 1-62) इति इण्प्रत्ययः । प्रत्ययस्य डित्त्वात् टिलोपः । नीडं—वयतीति विः पक्षी; तन्तुवायो वा ।</F> <F>13. ‘अवहाराधारावायानामुपसंख्यानम्’ (वा. 3-3-122) इति आर्ङ्पूवकादस्मात् घापवादो घञ् । आवयन्ति अस्मिन् इति आवायः = तन्तुवायवाटिका ।</F> <F>14. पटं वयतीति पटोत् । ‘क्विप् च’ (3-2-76) इति क्विप् । सम्प्रसारणे पूर्वरूपे च ‘ह्रस्वस्य पिति कृति—’ (6-1-71) इति तुक् । इति प्रक्रियासर्वस्वम् ।</F>"
        }
    ]
}