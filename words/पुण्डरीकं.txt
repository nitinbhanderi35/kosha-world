{
    "word": "पुण्डरीकं",
    "SKD": [
        {
            "word": "पुण्डरीकं",
            "eid": "21814",
            "pagenum": "3-164-b",
            "content": "पुण्डरीकं¦, क्ली, (पुण्डति अन्यपुष्पाणां गर्व्वं चूर्णीकरोतीति । पुण्ड मर्द्दे + “फर्फरीकादयश्च ।” उणां । ४ । २० । इति ईकन्प्रत्ययेन निपातनात् साधुः । “पुणतेः पुण्डरीकम् ।” इत्युज्ज्वलदत्तः ।) शुक्लपद्मम् । तत्पर्य्यायः । सिताम्भोजम् २ । इत्यमरः । १ । १० । ४१ ॥ शतपत्रम् ३ महापद्मम् ४ सिताम्बुजम् ५ । इति रत्नमाला ॥ अस्य पर्य्यायान्तरं गुणाश्च श्वेतपद्मशब्दे द्रष्टव्याः ॥ (यथा, रघुः । ४ । १७ । “पुण्डरीकातपत्रस्तं विकसत्काशचामरः । ऋतुर्विडम्बयामास न पुनः प्राप तच्छ्रियम् ॥”) पद्ममात्रम् । इति भरतधृतव्याडिः ॥ श्वेतच्छत्रम् । भेषजभेदः । इति मेदिनी । के, १९९ ॥ सप्तमहाकुष्ठानामन्यतमः । तल्लक्षणं यथाह माधवकरः । “सश्वेतं रक्तपर्य्यन्तं पुण्डरीकदलोपमम् । सोत्सेधञ्च सरागञ्च पुण्डरीकं तदुच्यते ॥”"
        }
    ]
}