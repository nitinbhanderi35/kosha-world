{
    "word": "गोमयं",
    "SKD": [
        {
            "word": "गोमयं",
            "eid": "11387",
            "pagenum": "2-360-c",
            "content": "गोमयं¦, क्ली, पुं, (गोः पुरीषम् । “गोश्च पुरीषे ।” ४ । ३ । १४५ । इति मयट् ।) गवां गूथम् । गोवर इति भाषा ॥ तत्पर्य्यायः । गोविट् २ इत्यमरः । २ । ९ । ५० ॥ जगलम् ३ गोहन्नम् ४ गोशकृत् ५ । इति रत्नमाला ॥ गोपुरीषम् ६ गोविष्ठा ७ गोमलम् ८ । इति राजनिर्घण्टः ॥ तस्य माहात्म्यं यथा, “शतं वर्षसहस्राणां तपस्तप्तं सुदुष्करम् । गोभिः पूर्व्वविसृष्टाभिर्गच्छेम श्रेष्ठतामिति ॥ अस्मत्पुरीषस्नानेन जनः पूयेत सर्व्वदा । शकृता च पवित्रार्थं कुर्व्वीरन् देवमानुषाः ॥ ताभ्यो वरं ददौ ब्रह्मा तपसोऽन्ते स्वयं प्रभुः । एवं भवत्विति विभुर्लोकांस्तारयतेति च ॥” * ॥ तत्र लक्ष्म्या वासो यथा, लक्ष्मीं प्रति गवां वाक्यम् । “अवश्यं मानना कार्य्या तवास्माभिर्यशस्विनि ! । शकृन्मूत्रे निवस त्वं पुण्यमेतद्धि नः शुभे ! ॥” श्रीरुवाच । “दिष्ट्या प्रसादो युष्माभिः कृतो मेऽनुग्रहात्मकः । एवं भवतु भद्रं वः पूजितास्मि सुखप्रदाः ॥” इति महाभारते दानधर्म्मः ॥ (कृच्छ्रसान्तपने अस्य भक्षणविधिर्यथा, मनुः । ११ । २१२ । “गोमूत्रं गोमयं क्षीरं दधि सर्पिः कुशोदकम् । एकरात्रोपवासश्च कृच्छ्रं सान्तपनं स्मृतम् ॥” “अत्यन्तजीर्णदेहाया बन्ध्यायाश्च विशेषतः । रोगार्त्तायाः प्रसूताया न गोर्गोमयमाहरेत् ॥” इति चिन्तामणिधृतस्मृतिवचनम् ॥ गां सर्व्वतीर्थमयीं परिकल्प्य एतस्या गोमयं यमुनानदीतया परिकल्पयन्ति वृद्धाः । यदुक्तम्, “गोमयं यमुना साक्षात् गोमूत्रं नर्म्मदा शुभा । गङ्गा क्षीरन्तुयासां वै किं पवित्रमतःपरम् ॥” * ॥) गवात्मके क्ली ॥"
        }
    ]
}