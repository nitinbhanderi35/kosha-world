{
    "word": "पञ्चलाङ्गलकम्",
    "PUI": [
        {
            "word": "पञ्चलाङ्गलकम्",
            "eid": "7445",
            "pagenum": 2,
            "content": "<i>Pañcalāṅgalakam</i>¦ — a gift of five ploughs and cattle both in wood and gold as well as 100 nivartanas (or 50 or even a small area enough for a house to stand on) of land on an auspicious day leads one to heaven; rules relating to the performance of. <dvsn n='P'/>M. 274. 9; ch. 283 (whole)."
        }
    ],
    "SKD": [
        {
            "word": "पञ्चलाङ्गलकम्",
            "eid": "19911",
            "pagenum": "3-013-c",
            "content": "पञ्चलाङ्गलकं¦, क्ली, (मुक्तादिविभूषितदशवृषयुक्तानि सारदारुनिर्म्मितानि पञ्च लाङ्गलकानि यस्मिन् ।) महादानभेदः । यथा, “अथातः संप्रवक्ष्यामि महादानमनुत्तम् । पञ्चलाङ्गलकं नाम महापातकनाशनमम् ॥ पुण्यां तिथिं समासाद्य युगादिग्रहणादिकम् । भूमिदानं ततो दद्यात् पञ्चलाङ्गलकान्वितम् ॥ कर्व्वटं खेटकञ्चापि ग्रामं वा शस्यशालिनम् । निवर्त्तनशतं वापि तदर्द्ध्वं वापि शक्तितः ॥ सारदारुमयान् कृत्वा हलान् पञ्च विचक्षणः । सर्व्वोपकरणैर्युक्तानन्यान् पञ्च च काञ्चनान् ॥ वृषलक्षणसंयुक्तान् दशैव तु धुरन्धरान् । सुवर्णशृङ्गाभरणान् मुक्तालाङ्गूलभूषितान् ॥ रौप्यपादाग्रतिलकान्रक्तकौशेयभूषणान् । स्रग्दामचन्दनयुतान् शालायामधिवासयेत् ॥ पर्ज्जन्यादित्यरुद्रेभ्यः पायसं निर्व्वपेत् चरुम् । एकस्मिन्नेव कुण्डे तु गुरुर्यस्मिन्निवेदयेत् ॥ पालाशाः समिधस्तद्वदाज्यं कृष्णतिलांस्तथा । तुलापुरुषवत् कुर्य्यात् लोकेशावाहनं बुधः ॥ ततो मङ्गलशब्देन युक्तमाल्याम्बरो बुधः । आहूय द्विजदाम्पत्यं हेमसूत्राङ्गरीयकैः ॥ कौशेयवस्त्रकटकैर्मणिभिश्चापि पूजयेत् । शय्यां सोपस्करां तद्बद्धेनुमेकां पयस्विनीम् ॥ तथाष्टादश धान्यानि समन्तादधिवासयेत् । ततः प्रदक्षिणं कृत्वा गृहीतकुसुमाञ्जलिः ॥ इममुच्चारयेन्मन्त्रमथ सर्व्वं निवेदयेत् । यस्माद्देवगणाः सर्व्वे स्थावराणि चराणि च ॥ धुरन्धराङ्गे तिष्ठन्ति तस्माद्भक्तिः शिवेऽस्तु मे । यस्माच्च भूमिदानस्य कलां नार्हन्ति षोडशीम् ॥ दानान्यन्यानि मे भक्तिर्धर्म्म एव दृढा भवेत् । दण्डन सप्तहस्तेन त्रिंशद्दण्डान्निवर्त्तनम् ॥ त्रिभागहीनं गोचर्म्ममानमाह प्रजापतिः । मानेनानेन यो दद्यात् निवर्त्तनशतं बुधः ॥ विधिनानेन तस्याशु क्षीयते पापसंहतिः । तदर्द्धमथवा दद्यादपि गोचर्म्ममात्रकम् । भवनस्थानमात्रं वा सोऽपि पापैः प्रमुच्यते ॥ यावन्ति लाङ्गलकमार्गमुखानि भूमेस्तासां पतिर्दुहितुरङ्गजरोमकाणि । तावन्ति शङ्करपुरे वर्षाणि तिष्ठेद्भूमिप्रदानमथ यः कुरुते मनुष्यः ॥ गन्धर्व्वकिन्नरसुरासुरसिद्धसंघैराधूतचामरमुपेत्य महाद्बमानम् । सम्पूज्यते पितृपितामहबन्धुयुक्तः शम्भोः पुरं व्रजति चामरनायकः सन् ॥ इन्द्रत्वमप्यधिगतं क्षयमभ्युपैति गोभूमिलाङ्गलधुरन्धरसंप्रदानात् । तस्मादघौघपटलक्षयकारिभूमेर्द्दानं विधेयमिति भूतिभवाभवाय ॥” इति मात्स्ये २५७ अध्यायः ॥"
        }
    ]
}