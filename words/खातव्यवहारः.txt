{
    "word": "खातव्यवहारः",
    "SKD": [
        {
            "word": "खातव्यवहारः",
            "eid": "10178",
            "pagenum": "2-281-b",
            "content": "खातव्यवहारः¦, पुं, (खातस्य पुष्करिण्यादेर्व्यवहारः परिमाणम् ।) पुष्करिण्यादिपरिमाणम् । पुकुरे कालीति भाषा ॥ “अथ खातव्यवहारे करणसूत्रं सार्द्धार्य्या । गणयित्वा विस्तारं बहुषु स्थानेषु तद्युतिर्भाज्या । स्थानकमित्या सममितिरेवं दैर्घ्ये च बेधे च । क्षेत्रफलं बेघगुणं खाते घनहस्तसंख्या स्यात् ॥ उदाहरणम् । भुजवक्रतया दैर्घ्यं दशेशार्क्ककरैर्म्मितम् । त्रिषु स्थानेषु षट्पञ्चसप्तहस्ता च विस्तृतिः ॥ यस्य खातस्य बेधोऽपि द्विचतुस्त्रिकरः सखे ! । तत्र खाते कियन्तः स्युर्घनहस्ताः प्रचक्ष्व मे ॥” <P>अत्र सममितिकरणेन विस्तारे हस्ताः । दैर्घ्ये । ११ । बेधे । ३ । तत्क्षेत्रदर्शनं यथा, यथोक्तकरणेन लब्धा घनहस्तसंख्या ॥ १९८ ॥ खातान्तरे करणसूत्रं सार्द्धवृत्तम् । मुखजतलजतद्युतिजक्षेत्रफलैक्यं हृतं षड्भिः । क्षेत्रफलं सममेतत् बेधहतं फलं घनफलं स्पष्टम् । समखातफलत्र्यंशः सूचीखाते फलं भवति ॥ उदाहरणम् । मुखे दशद्वादशहस्ततुल्यं विस्तारदैर्घ्यन्तु तले तदर्द्धम् । यस्याः सखे सप्तकरश्च बेधः का खातसंख्या वद तत्र वाप्याम् ॥ मुखजं क्षेत्रफलम् । १२० । तलजम् । ३० । तद्युतिजम् । २७० । एषामैक्यम् । ४२० । षड् भिः । ६ । हृतं जातं समफलम् । ७० । बेध७ हतं जातं खातफलं घनहस्ताः । ४९० । द्वितीयोदाहरणम् । खातेऽथ तिग्मकरतुल्यचतुर्भुजे च किं स्यात् फलं नवमितः किल यत्र बेधेः । वृत्ते तथैव दशविस्तृतिपञ्चबेधे सूचीफलं वद तयोश्च पृथक् पृथङ्मे ॥ भुजः । १२ । बेधः । ९ । जातं यथोक्तकरणेन खातफलं घनहस्ताः । १२९६ । सूचीफलम् । ४३२ । वृत्तखातदर्शनाय । व्यासः । १० । वेधः । ५ । अत्र सूक्ष्मपरिधिः (३९२७/१२५) । सूक्ष्मक्षेत्रफलम् (३९२७/५०) । बेधगुणं जातं सूक्ष्मखातफलम् (३९२७/१०) सूक्ष्मसूचीफलम् (१३०९/१०) । यद्वा स्थूलखातफलम् (२७५०/७) । सूचीफलं स्थूलम् (२७५०/२१) । इति लीलावत्यां खातव्यवहारः समाप्तः ॥"
        }
    ]
}