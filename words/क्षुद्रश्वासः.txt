{
    "word": "क्षुद्रश्वासः",
    "SKD": [
        {
            "word": "क्षुद्रश्वासः",
            "eid": "9686",
            "pagenum": "2-246-c",
            "content": "क्षुद्रश्वासः¦, पुं, (क्षुद्रः अल्पः श्वासः ।) अल्पश्वासरोगः । यथा, “रसनिमित्तमेव स्थौल्यं कार्श्यञ्च तत्र श्लेष्मलाहारसेविनोऽध्यशनशीलस्याव्यायामिनो दिवास्वप्नरतस्य चाम एवान्नरसो मधुरतरश्च शरीरमनुक्रामन्नतिस्नेहान्मेदो जनयति तदतिस्थौल्यमापादयति तं अतिस्थूलं क्षुद्रश्वासपिपासाक्षुत्स्वप्नस्वेदगात्रदौर्गन्ध्यक्रथनगात्रसादगद्गदत्वानि क्षिप्रमेवाविशन्ति” । इत्यादि सुश्रुते १६ अध्यायः ॥ तस्य निदानादि यथा, “यैरेव कारणैर्हिक्का बहुभिः संप्रवर्त्तते । तैरेव कारणैः श्वासो घोरो भवति देहिनाम् ॥ विहाय प्रकृतिं वायुः प्राणोऽथ कफसंयुतः । श्वासयत्यूर्द्ध्वगो भूत्वा तं श्वासं परिचक्षते ॥ क्षुद्रकस्तमकश्छिन्नो महानूर्द्ध्वश्च पञ्चधा । भिद्यते स महाव्याधिः श्वास एको विशेषतः ॥ प्राग्रूपं तस्य हृत्पीडा भक्तद्वेषोऽरतिः परा । आनाहः पार्श्वयोः स्थूलं वैरस्यं वदनस्य च ॥ किञ्चिदारभमाणस्य यस्य श्वासः प्रवर्त्तते । निषण्णस्यैति शान्तिञ्च स क्षुद्र इति संज्ञितः” ॥ इति च सुश्रुते उत्तरतन्त्रे ५१ अध्यायः ॥ (“रूक्षायाः सोद्भवः कोष्ठे क्षुद्रवात् उदीरयन् । क्षुद्रश्वासो न सोऽत्यर्थं दुःखेनाङ्गप्रबाधकः ॥ हिनस्ति न स गात्राणि न च दुःखा यथेतरे । न च भोजनपानानां निरुणद्ध्युचितां गतिम् ॥ नेन्द्रियाणां व्यथां नापि काञ्चिदुत्पादयेद्रुजम् । स साध्य उक्तो बलिनः सर्व्वे चाव्यक्तलक्षणाः” ॥ इति चरके चिकित्सास्थाने २१ अध्याये ॥)"
        }
    ]
}