{
    "word": "पुत्त्रेष्टिः",
    "SKD": [
        {
            "word": "पुत्त्रेष्टिः",
            "eid": "21870",
            "pagenum": "3-170-a",
            "content": "पुत्त्रेष्टिः¦, स्त्री, (पुत्त्रनिमित्तिका इष्टिरिति मध्यपदलोपी समासः ।) पुत्त्रनिमित्तकयागविशेषः । इति जटाधरः ॥ यथा, “गृहीत्वा पञ्चवर्षीयं पुत्त्रेष्टिं प्रथमञ्चरेत् ॥” इति स्मृतिः ॥ (अस्याः क्रियाविशेषो यथा, “ततः पुत्त्रकामा पश्चिमतोऽग्निं दक्षिणतो ब्राह्मणमुपवेश्यान्वालभेत सह भर्त्रा यथेष्टं पुत्त्रमाशासाना । ततस्त्वस्या आशासानाया ऋत्विक् प्रजापतिमभिनिर्द्दिश्य योनौ तस्याः कामपरिपूरणार्थं काम्यामिष्टिं निर्व्वपेद्विष्णुर्योनिं कम्पयत्वित्यन्वयार्च्चा ततश्चैवाज्येन स्थालीपाकमयभिः संसार्य्य त्रिर्जुहुयात् । यथाम्नायञ्चोपमन्त्रितमुदपात्रं तस्यै दद्यात् सर्व्वोदकार्थान् कुरुष्वेति । ततः समाप्ते कर्म्मणि पूर्व्वं दक्षिणपादमभिहरन्ती प्रदक्षिणमग्निमनुपरिक्रामेत् ततो ब्राह्मणान् स्वस्ति वाचयित्वा सह भर्त्राज्यशेषं प्राश्नीयात् । पूर्व्वं पुमान् पश्चात् स्त्री नचोच्छिष्टमवशेषयेत् ततस्तौ सहसंवसेतामष्टरात्रं तथाविधपरिच्छदावेव तथेष्टपुत्त्रं जनयेताम् । या तु स्त्रीश्यामं लोहिताक्षं व्यूढोरस्कं महाबाहुं पुत्त्रमाशासीत । या वा कृष्णं कृष्णमृदुदीर्घकेशं शुक्लाक्षं शुक्लदन्तं तेजस्विनमात्मवन्तम् । एष एवानयोरपि होमविधिः किन्तु परिवर्हवर्णवर्ज्ज्यं स्यात् पुत्त्रवर्णापुरूपस्तु यथाशीरेव तयोः परिवर्होऽन्यः कार्य्यः स्यात् ।” इति चरके शारीरस्थानेऽष्टमेऽध्याये ॥)"
        }
    ]
}