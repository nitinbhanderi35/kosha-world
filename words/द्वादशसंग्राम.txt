{
    "word": "द्वादशसंग्राम",
    "VCP": [
        {
            "word": "द्वादशसंग्राम",
            "eid": "26588",
            "pagenum": "3805,a",
            "content": "द्वादशसंग्राम¦ द्वादशविधः संग्रामः । देवानामसुरैः सह द्वादशविधे युद्धे ते च संग्रामभेदा अग्निपु० २७५ अ० उक्ता यथा “देवासुराणा सङ्ग्रामा दायार्थं द्वादशाऽभवन् । प्रथमो नारसिंहस्तु द्वितीयो वामनो रणः । सङ्ग्रामस्त्वथ वाराहश्चतुर्थोऽमृतमन्थनः । तारकामयसङ्ग्रामः ५ षष्ठो ह्याजीवको ६ रणः । त्रैपुर ७ श्चान्धकवधो ८ नबमी वृत्रघातकः । जितो १० हालाहल ११ श्चाथ घोरः कोलाहलो १२ रणः । हिरण्यकशिपोश्चोरोवि दार्य्य च नखैः पुरा । नारसिंहो १ देवपालः प्रह्लादं कृतवान् नृपम् । देवासुरे २ वामनश्च छलित्वा बलिमूर्जितम् । महेन्द्राय ददौ राज्यं पुरुषोऽदितिसम्भवः । वराहस्तु ३ हिरण्याक्षं हत्वा देवानपालयत् । उज्जहार भुवं मग्नां देवदेवैरभिष्टुतः । मन्थानं मन्दरं कृत्वा नेत्रं कृत्वा तु वासुकिम् । सुरासुरैश्च मथितं देवेभ्यश्चामृतं ददौ ४ । तारकामयसङ्ग्रामे ५ तदा देवाश्च पालिताः । निवार्येन्द्रं गुरून् देवान् दानवान् सोमवंशकृत् । विश्वामित्रवशिष्ठात्रिकवयश्च रणे सुरान् । अपालयन्त निर्वार्य रागद्वेषादिदानवान् ६ । पृघ्वीरथे ब्रह्मयन्तुरीशस्य शरणो हरिः । ददाह त्रिपुरं देवपालको दैत्यमर्दनः ७ । गौरीं जिहीर्षुणा रुद्रमन्धकेनार्दितं हरिः । अनुरक्तश्च रेवत्यां चक्रे चान्धासुरार्दनम् ८ । अपां फेनमयो भूत्वा देवासुररणे हरन् । वृत्रं देवहरं विष्णुर्देवधर्मानपालयत् ९ । शाल्वादीन् दानवान् जित्वा हरिः परशुरामकः । अपालयत् सुरादींश्च दुष्टक्षत्रं निहत्य च १० । हालाहलं ११ विषं दैत्यं निराकृत्य महेश्वरात् । भयं निर्णाशयामास देवानां मघुसूदनः । देवासुरे रणे यश्च दैत्यः कोलाहलो जितः १२ । पालिताश्च सुराः सर्वे विष्णुना धर्मपालनात् । राजानो राजपुत्राश्च मुनयो देवता हरिः । यदुक्तं यच्च नैवोक्तमवतारा हरेरिमे” ।"
        }
    ]
}