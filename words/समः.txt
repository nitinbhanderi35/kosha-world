{
    "word": "समः",
    "SKD": [
        {
            "word": "समः",
            "eid": "37850",
            "pagenum": "5-266-c",
            "content": "समः¦, त्रि, (समतीति । सम वैक्लव्ये + पचाद्यच् ।) सर्व्वम् । (अस्मिन्नर्थे सर्व्वनामसंज्ञा भवति । यथा, मुग्धबोधे । “नमः समस्मात् पूर्व्वस्मा अन्तरस्मा अमेधसाम् ॥”) समानम् । इत्यमरः ॥ (अस्मिन्नर्थे सर्व्वनामसंज्ञा न भवति । यथा, मुग्धबोधे । “समायैषु परायैषां मुक्तयेऽर्थान्तराय च ॥”) साधुः । इति मेदिनी ॥"
        },
        {
            "word": "समः",
            "eid": "37851",
            "pagenum": "5-266-c",
            "content": "समः¦, पुं, (सम वैक्लव्ये + पचाद्यच् ।) राशिविशेषाणां संज्ञाविशेषः । ते तु राशयः वृषकर्क्कटकन्यावृश्चिकमकरमीनाः । यथा, “क्रूरोऽथ सौम्यः पुरुषोऽङ्गना च ओजोऽथ युग्मं विषमः समश्च । चरस्थिरद्ब्यात्मकनामधेया मेषादयोऽमी क्रमशः प्रदिष्टाः ॥” इति ज्योतिस्तत्त्वम् ॥ * ॥ मानस्य प्रकारविशेषः । स तु यदा गीतवाद्ययोस्तालः गायकस्य हस्तपादादिचालनञ्च एकदा समभावेन पतति तदा भवति । इति सङ्गीतशास्त्रम् ॥ * ॥ वर्गमूलानयनार्थं अङ्कोपरिदत्त ऋजुरेखाविशेषः । यथा, “त्यक्त्वान्त्याद्विषमात् कृतिं द्विगुणयेन्मूलं समे तद्धृते त्यक्त्वा लब्धकृतिं तदाद्यविषमाल्लब्धं द्विनिघ्नं न्यसेत् ॥” इत्यादि लीलावली ॥"
        }
    ]
}