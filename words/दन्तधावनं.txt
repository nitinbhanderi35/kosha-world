{
    "word": "दन्तधावनं",
    "SKD": [
        {
            "word": "दन्तधावनं",
            "eid": "15926",
            "pagenum": "2-682-b",
            "content": "दन्तधावनं¦, क्ली, (दन्तानां धावनम् ।) दन्तमार्ज्जनम् । (दन्तानां धावनं यस्मात् ।) दन्तकाष्ठम् । यथा, गारुडे २१४ अध्याये । “उषःकाले तु सम्प्राप्ते शौचं कृत्वा यथार्थवत् । ततः स्नानं प्रकुर्व्वीत दन्तधावनपूर्व्वकम् ॥ मुखे पय्युषिते नित्यं भवत्यप्रयतो नरः । तस्मात् सर्व्वप्रयत्नेन भक्षयेद्दन्तधावनम् ॥ कदम्बविल्वखदिरकरवीरवटार्ज्जुनाः । तगरं बृहती जातिकरञ्जार्कातिमुक्तकाः ॥ जम्बूमघूकापामार्गशिरीषोडुम्बराशनाः । क्षीरिकण्टकिवृक्षाद्याः प्रशस्ता दन्तधावने ॥ कटुतिक्तकषायाश्च धनारोग्यसुखप्रदाः । प्रक्षाल्य भुक्त्वा च शुचौ देशे त्यक्त्वा तदाचमेत् ॥ अमावास्यां तथा षष्ठ्यां नवम्यां प्रतिपद्यपि । वर्ज्जयेद्दन्तकाष्ठन्तु तथैवार्कस्य वासरे ॥ अभावे दन्तकाष्ठस्य निषिद्धायां तथा तिथौ । अपां द्वादशगण्डूषैः कुर्व्वीत मुखशोधनम् ॥” दन्तशुद्धिः । तस्य विधिर्यथा, “प्रातर्भुङ्क्त्वा च मृद्बग्रं कषायकटुतिक्तकम् । भक्षयेद्दन्तपवनं दन्तमांसान्यवाधयन् ॥” * ॥ तस्य काष्ठानि यथा, “केऽप्यत्र करवीराम्रकरञ्जवकुलाशनान् । दन्तकाष्ठार्थमन्ये तु सर्व्वान् कण्टकिनोऽभ्यधुः ॥ खदिरश्च कदम्बश्च करञ्जश्च वटस्तथा । तिन्तिडी वेणुपृष्ठञ्च आम्रनिम्बौ तथैव च ॥ अपामार्गश्च विल्वश्च अर्कश्चोडुम्बरस्तथा । एते प्रशस्ताः कथिता दन्तधावनकर्म्मणि ॥” * ॥ तस्य निषिद्धकाष्ठानि यथा, “गुवाकतालहिन्तालखर्ज्जूरैः केतकीयुतैः । नारिकेलेन ताड्या च न कुर्य्याद्दन्तधावनम् ॥” * ॥ तस्य दिग्भेदेन शुभाशुभफलं यथा, “मृत्युः स्याद्दक्षिणास्येन पश्चिमास्येन चामयः । पूर्व्वास्येनोत्तरास्येन सम्पदो दन्तधावनात् ॥” * ॥ तस्य तिथिविशेषे निषेधो यथा, “प्रतिपद्दर्शषष्ठीषु नवम्येकादशीषु च । दन्तानां काष्ठसंयोगो दहत्यासप्तमं कुलम् ॥” * ॥ दन्तधर्षणानन्तरं चक्षुःसेचनं यथा, “दन्तानूर्द्ध्वमधो घृष्ट्वा प्रातः सिञ्चेच्च लोचने । तोयपूर्णमुखस्तेन दृष्टिराशु प्रसीदति ॥” * ॥ रोगविशेषे दन्तकाष्ठवर्ज्जनं यथा, “अर्द्दिती कर्णशूली च दन्तरोगी नवज्वरी । शोषी कासी च मूर्च्छार्त्तो दन्तकाष्ठं विवर्जयेत् ॥” * ॥ तस्य गुणा यथा, “निहन्ति वक्त्रवैरस्यं जिह्वादन्ताश्रितं मलम् । आरोग्यं रुचिमाधत्ते सद्यो दन्तविशोधनम् ॥” इति राजवल्लभः ॥ * ॥ “कृतशौचस्ततः प्राज्ञः कुर्य्याद्दन्तस्य धावनम् । जिह्वाया मार्जनञ्चापि रसालच्छदनादिभिः ॥ दक्षिणाभिमुखो भूत्वा पश्चिमाभिमुखस्तथा । न दन्तधावनं कुर्य्यात् कुर्य्याच्चेन्नारकी भवेत् ॥ मध्यमानामिकाभ्याञ्च वृद्धाङ्गुष्ठेन च द्बिजः । दन्तस्य धावनं कुर्य्यात् तर्जन्या न कदाचन ॥ अश्वत्थवटविल्वानां धात्र्याः काष्ठिकया बुधः । न दन्तधावनं कुर्य्यात्तथेन्द्रसुरसस्य च ॥ नित्यक्रियाफलं प्रेप्सुस्त्वरया दन्तधावनम् । प्रभाते कुरुते प्राज्ञः सूर्य्योदयविवर्ज्जिते ॥ सूर्य्योदये द्विजश्रेष्ठ ! यः कुर्य्याद्दन्तधावनम् । नित्यक्रियाफलं तस्य सर्व्वमेव विनश्यति ॥ यः स्नानसमये कुर्य्यात् जैमिने ! दन्तधावनम् । निराशाः पितरो यान्ति तस्य देवाः सुरर्षयः ॥ दन्तस्य धावनं कुर्य्याद्यो मध्याह्नापराह्णयोः । तस्य पुष्पं न गृह्णन्ति देवताः पितरो जलम् ॥ स्नानकाले पुष्करिण्यां यः कुर्य्याद्दन्त धावनम् । तावज्ज्ञेयः स चण्डालो यावद्गङ्गां न पश्यति ॥ भगवत्युदिते सूर्य्ये यः कुर्य्याद्दन्त धावनम् । तद्दन्तकाष्ठीं पितरो भुक्त्वा गच्छन्ति दुःखिनः ॥ उपवासदिने विप्र ! पितृश्राद्बदिने तथा । न ख तत्फलमाप्नोति दन्तधावनकृन्नरः ॥ प्रभाते मार्जयेद्दन्तान् वाससा रसनां तथा । कुर्य्याद्द्वादश विप्रेन्द्र ! कललानि जलैर्बधः ॥ उपवासे पितृश्राद्धे विधिनानेन जैमिने ! । दन्तधावनकृन्मर्त्यः संपूर्णं लभते फलम् ॥” इति पाद्मे क्रियायोगसारः ॥"
        }
    ]
}