{
    "word": "क्षेमकः",
    "SKD": [
        {
            "word": "क्षेमकः",
            "eid": "9805",
            "pagenum": "2-262-b",
            "content": "क्षेमकः¦, पुं, (क्षेम + स्वार्थे संज्ञायां वा कन् ।) चोरनामगन्धद्रव्यम् । इति जटाधरः ॥ * ॥ नागविशेषः । यथा, “नागः शङ्खमुखश्चैव तथा कुष्माण्डकोऽपरः । क्षेमकश्च तथा नागो नागः पिण्डारकस्तथा ॥” इति महाभारते । १ । ३५ । ११ ॥ जनमेजयवंशोत्पन्नराजविशेषः । यथा, “शतानीकाद्दुर्द्दमनस्तस्यापत्यं महीनरः । दण्डपाणिर्निमिस्तस्य क्षेमको भविता यतः ॥” इति श्रीभागवते । ९ । २२ । ४३ ॥ एतत्पर्य्यन्तं अस्य वंशस्य विश्रान्तिः । परीक्षिदादयः क्षेमकान्ताः कलेः सहस्रवत्सरपर्य्यन्तं राजान आसन् । ततः सोमवंशशाखान्तरे मगधवंश्या राजानः कलौ बहुकालं स्थिताः । इति श्रीभागवतमतम् ॥ राक्षसविशेषः । यथा, “एतस्मिन्नेव काले तु पुरीं वाराणसीं नृप ! । शून्यां निवेशयामास क्षेमको नाम राक्षसः ॥” इति हरिवंशे । २९ । ७६ ॥"
        }
    ]
}