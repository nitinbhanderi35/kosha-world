{
    "word": "गोक्षुरः",
    "SKD": [
        {
            "word": "गोक्षुरः",
            "eid": "11266",
            "pagenum": "2-353-b",
            "content": "गोक्षुरः¦, पुं, (क्षुरति विलिखतीति । क्षुर विलेखने + “इगुपधज्ञेति ।” ३ । १ । १३५ । इति कः । ततो गोः पृथिव्याः क्षुरः अस्त्रविशेष इव । बहुकण्टकाकीर्णत्वात् तथात्वम् ।) क्षुद्रक्षुपविशेषः । स तु क्षुद्रबृहद्भेदेन द्विविधः । गोखुरि इति गोखुरु इति च भाषा ॥ तत्पर्य्यायः । त्रिकण्टः २ स्थलशृङ्गाटः ३ गोकण्टः ४ त्रिकण्टकः ५ त्रिपुटः ६ कण्टकफलः ७ क्षुरः ८ । इति रत्नमाला ॥ गोक्षुरकः ९ पलङ्कषा १० इक्षुगन्धा ११ श्वदंष्ट्रा १२ स्वादुकण्टकः १३ गोकण्टकः १४ वनशृङ्गाटः १५ । इत्यमरः । २ । ४ । ९८--९९ ॥ क्षुरकः १६ भक्ष्यकण्टः १७ इक्षुगन्धिका १८ । इति भावप्रकाशः ॥ क्षुरङ्गः १९ श्वदंष्ट्रकः २० कण्टकी २१ भद्रकण्टः २२ व्यालदंष्ट्रः २३ षडङ्गः २४ गोखुरः २५ त्रिकटः २६ त्रिकः २७ इक्षुरः २८ । इति शब्दरत्नावली ॥ अस्य गुणाः । सुशीतलत्वम् । बलप्रदत्वम् । मधुरत्वम् । बृंहणत्वम् । कृच्छ्राश्मरीमेहविदाहनाशित्वम् । रसायनत्वम् । तत्र बृहतो गुणोत्तरत्वञ्च । इति राजनिर्घण्टः ॥ स्वादुत्वम् । वस्तिशोधनत्वम् । दीपनत्वम् । पुष्टिदत्वम् । श्वासकासार्शोव्रणनाशित्वञ्च । इति भावप्रकाशः ॥ वायुनाशित्वम् । वृष्यत्वञ्च ॥ तच्छाकगुणाः । तिक्तत्वम् । वृष्यत्वम् । स्रोतोविशोधनत्वञ्च । इति राजवल्लभः ॥"
        }
    ]
}