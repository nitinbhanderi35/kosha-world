{
    "word": "कपिवक्त्रः",
    "SKD": [
        {
            "word": "कपिवक्त्रः",
            "eid": "6323",
            "pagenum": "2-024-c",
            "content": "कपिवक्त्रः¦, (कपेर्वानरस्य वक्त्रमिव वक्त्रं यस्य भागिनेयपर्ब्बतमुनिशापप्रभावात् मातुलस्य देवषेस्तथात्वम् ।) नारदः । इति त्रिकाण्डशेषः ॥ (यथा हि नारदस्य कपिवक्त्रत्वं जातम् तदुच्यते । <P>पुरा किल मातुलभागिनेयौ द्वावृषिसत्तमौ नारदपर्ब्बतौ मानुषेषु सम्प्रीत्या विहर्त्तुकामौ देवलोकादिहागतवन्तौ । आगत्य च सृञ्जयं राजानमभ्येत्य तद्राज्ये ऊषतुः । आसीच्च किलानयोः समयः शुभमशुभं वा हृदि जातं सङ्कल्पं परस्परेण कथनीयमिति । अथ कदाचित् राजा तावभ्युपेत्य स्वसुतां तदाराधनाय नियोजितवान् । अथ गच्छति काले नारदस्तु कन्दर्पबाणवशगः राजदुहितरि मनो निदधे । धर्म्मविदपि नारदः व्रीडमानः तीव्रमिदं मनोभावं भागिनेयाय न शशंस । भागिनेयः पर्ब्बतस्तु इङ्गितादिभिर्मातुलं कामार्त्तं वीक्ष्य समयभङ्गादतिक्रुद्धः “इयं नृपसुता तव भार्य्या भविष्यति त्वमपि वानरमूर्त्तिधरोऽत्र विचरिष्यति” इति तं शप्तवान् । एतच्छापात् खलु नारदो वानरमुख आसीत् इति पौराणिकी कथा अत्र अनुसन्धेया ॥ विस्तृतिस्तु महाभारते शान्तिपर्ब्बणि ३० अध्याये द्रष्टव्या ॥)"
        }
    ]
}