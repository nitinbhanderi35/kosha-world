{
    "word": "गमॢ",
    "KRM": [
        {
            "word": "गमॢ",
            "eid": "376",
            "pagenum": 369,
            "content": "(376) <b>“गमॢ गतौ”</b>¦ (I-भ्वादिः-982. अक. अनि. पर.) <dvsn n='NI'>गामकः-मिका, <sup>1</sup> गमकः-मिका, <sup>2</sup> जिगमिषकः-षिका, <sup>3</sup> जङ्गमकः-जंगमकः-मिका; गन्ता-त्री, गमयिता-त्री, जिगमिषिता-त्री, जङ्गमिता-त्री; <sup>4</sup> गच्छन्-न्ती, गमयन्-न्ती, <sup>A</sup> जिगमिषन्-न्ती; -<sup>5</sup> गमिष्यन्-न्ती-ती, गमयिष्यन्-न्ती-ती, जिगमिषिष्यन्-न्ती-ती; <sup>6</sup> सङ्गच्छमानः, गमयमानः, <sup>7</sup> आगमयमानः, <sup>8</sup> सञ्जिगंसमानः, जङ्गम्यमानः; सङ्गंस्यमानः, गमयिष्यमाणः, आगमयिष्यमाणः, सञ्जिगंसिष्यमाणः, जङ्गमिष्यमाणः; अङ्गगत्, <sup>1</sup> मार्गगत्, अग्रेगूः, <sup>2</sup> जगत् <sup>3</sup> <sup>4</sup> अग्रेगाः; <sup>5</sup> गतम्<sup>A</sup> गतः<sup>6</sup> प्रगतः-तवान्, <sup>7</sup> अन्तिकादागतः-अभ्याशादागतःदूरादागतः-विप्रकृष्टादागतः, गमितः, जिगमिषितः, जङ्गमितः-तवान्; गमः, <sup>8</sup> सुतङ्गमः, <sup>9</sup> अन्तगः, <sup>B</sup> अत्यन्तगः, अध्वगः, दूरगः, पारगः, सर्वगः, अनन्तगः, सर्वत्रगः, <sup>10</sup> पन्नगः <sup>11</sup> उरगः, सुगः, <sup>12</sup> दुर्गः <sup>C</sup> निर्गः, <sup>13</sup> <sup>1</sup> स्त्र्यगारगः-ग्रामगः, भुजङ्गः <sup>2</sup> -भुजङ्गमः-भुजगः, तुरङ्गमः-तुरगः-तुरङ्गः, हृदयङ्गमः, <sup>3</sup> विहङ्गः-विहङ्गमः, जग्मिः, <sup>4</sup> जग्मिवान् <sup>5</sup> -जगन्वान्, <sup>6</sup> गमी<sup>A</sup> आगामी-गामी, <sup>7</sup> गत्वरः <sup>B</sup> <sup>C</sup> गत्वरी, [व्रजं] <sup>8</sup> गामी, <sup>9</sup> नगः, <sup>D</sup> <sup>A</sup> पद्गः <sup>1</sup> प्लवङ्गः, विहगः, <sup>2</sup> अध्वगामी, <sup>3</sup> अग्रेगावा <sup>B</sup>, <sup>4</sup> गामुकः, <sup>C</sup> <sup>5</sup> हंसगामिनी, <sup>D</sup> <sup>6</sup> सुगन्मा, <sup>E</sup> जनङ्गमः, गमः, जिगमिषुः, <sup>F</sup> जङ्गमः; <sup>7</sup> गन्तव्यम्, गमयितव्यम्, जिगमिषितव्यम्, जङ्गमितव्यम्; <sup>8</sup> प्रगमनीयम्, <sup>9</sup> प्रगमनीयम्, जिगमिषणीयम्, जङ्गमनीयम्; <sup>1</sup> गम्यम्, गम्यम्, जिगमिष्यम्, जङ्गम्यम्; ईषद्गमः<sup>A</sup> दुर्गमः-दुरधिगमः-सुगमः; — -गम्यमानः, गम्यमानः, जिगंस्यमानः, जङ्गम्यमानः; <sup>2</sup> गमः, <sup>3</sup> एकाहगमः, <sup>4</sup> निगमः, <sup>B</sup> अभिगमः, <sup>C</sup> आगमः, गमः, जिगमिषः, जङ्गमः; गन्तुम्, गमयितुम्, जिगमिषितुम्, जङ्गमितुम्; गतिः, <sup>5</sup> अग्रगामिका, गमना, जिगमिषा, जङ्गमा; <sup>D</sup> प्रगमनम्, प्रगमनम्, जिगमिषणम्, जङ्गमनम्; गत्वा, गमयित्वा, जिगमिषित्वा, जङ्गमित्वा; अवगत्य<sup>6</sup> अवगम्य, <sup>7</sup> अवगमय्य, सञ्जिगंस्य, प्रजिगमिष्य, सञ्जङ्गम्य; <note n='1'/>गामम् 2, गत्वा 2, <sup>1</sup> गमम् 2, गामम् 2, गमयित्वा 2, जिगमिषम् 2, जिगमिषित्वा 2, जङ्गमम् 2; जङ्गमित्वा 2; <sup>2</sup> गन्तुः-आगन्तुः, <sup>3</sup> गौः, <sup>4</sup> गात्रम्. <F>1. ‘जनीजॄष्क्रसु—’ (ग. सू. भ्वादौ) इत्यादिना अमन्तत्वेनास्य धातोर्मित्त्वम् । ‘मितां ह्रस्वः’ (6-4-92) इति णौ उपधाह्रस्वः । एवं ण्यन्ते सर्वत्र बोध्यम् ।</F> <F>2. ‘गमेरिट् परस्मैपदेषु’ (7-2-58) इति सन इडागमः । तत्र ‘परस्मैपदेषु’ इत्यस्य तङानयोरभावे—इत्यर्थः । एवं सन्नन्ते सर्वत्र ज्ञेयम् ।</F> <F>3. ‘यस्य हलः’ (6-4-49) इति यङो यकारस्य लोपः । ‘अतो लोपः’ (6-4-48) इत्यकारलोपः । ‘नुगतोऽनुनासिकान्तस्य’ (7-4-85) इत्यभ्यासस्य नुगागमः । यङवयवाकारलोपस्य स्थानिवद्भावेनाजादिक्ङित्प्रत्ययपरकत्वात् ‘गमहन—’ (6-4-98) इत्युपधालोपो न शङ्क्यः । तत्र, ‘अनङि’ इति पर्युदासेन, औपदेशिकाजादिप्रत्यये एव लोप इति भट्टोजिदीक्षितैः ‘न धातुलोप—’ (1-1-4) इत्यत्रोक्तत्वात् । तदनुसारेण अकारलोपाघटितानि रूपाणि प्रदर्शितानि । नागेशभट्टैस्तु—औपदेशिकाजादावित्यर्थो नाश्रितः । अतः ‘जङ्ग्मकः’ इति रूपं, ‘न धातुलोप—’ (1-1-4) इति सूत्रे उद्योते प्रदर्शितम् । प्राचीननवीनयोर्बहुषु लक्ष्येषु आशयमेदो यथा भवति, तथाऽत्रापीति बोध्यम् । एवं यङन्ते सर्वत्र ज्ञेयम् ।</F> <F>4. ‘इषगमियमां छः’ (7-3-77) इति शिति प्रत्यये धातोः छकारादेशः । ‘छे च’ (6-1-73) इति तुक् । तस्य चर्त्वेन चकारः ।</F> <F>A. ‘पारं जिगमिषन् सोऽथ पुनरावर्त्स्यतां द्विषाम् । मत्तद्विरदवद् रेमे वने लङ्कानिवासिनाम् ॥’ भ. का. 9-43.</F> <F>5. ‘गमेरिट् परस्मैपदेषु’ (7-2-58) इतीडागमः ।</F> <F>6. ‘समो गम्यृच्छिभ्याम्’ (1-3-29) इति शानच् ।</F> <F>7. ‘आगमेः क्षमायामात्मनेपदं वक्तव्यम्’ (वा. 1-3-21) इति ण्यन्तात् आङ्पूर्वकादस्मात् आत्मनेपदमेव ।</F> <F>8. सम्पूर्वकत्वेन आत्मनेपदनिमित्तसद्भावादिडागमो न । ‘अज्झनगमां सनि’ (6-4-16) इति दिर्घस्तु—अजादेशगमेरेव, न त्वस्य ।</F> <F>1. ‘गमः क्वौ’ (6-4-40) इत्यनुनासिकलोपे ‘ह्रस्वस्य पिति—’ (6-1-71) इति तुक् ।</F> <F>2. ‘ऊङ् च गमादीनाम्—’ (वा. 6-4-40) इत्यनुनासिकलोपः ऊकारादेशश्च ।</F> <F>3. ‘द्युतिगमिजुहोतीनां द्वे च’ (वा. 3-2-178) इति क्विपि द्विर्वचनम्, अनुनासिकलोपः । तुक् ।</F> <F>4. ‘जनसनखनक्रमगमो विट्’ (3-2-67) इति विट् । ‘विङ्वनोरनुनासिकस्यात्’ (6-4-41) इत्यनुनासिकस्याकारादेशः । सवर्णदीर्घः । अग्रगामी इत्यर्थः ।</F> <F>5. ‘क्तोऽधिकरणे च ध्रौव्यगतिप्रत्यवसानार्थेभ्यः’ (3-4-76) इति अधिकरणे क्तः । ‘इदमेषां गतम्’ इत्यधिकरणे । ‘गत्यर्थाकर्मक—’ (3-4-72) इति कर्तरि क्तः ‘देवदत्तो गतः’ इत्यत्र । ‘गतमनेन’ इत्यत्र भावे क्तः । ‘अनुदात्तोपदेश—’ (6-4-37) इत्यनुनासिकलोपः । एवं क्तिन्यपि ।</F> <F>A. ‘ततो मन्दगतः पक्षी तेषां प्रायोपवेशनम् । अशनीयमिवाशंसुः महानायादशोभनः ॥’ भ. का. 7-79.</F> <F>6. ‘आदिकर्मणि क्तः कर्तरि च’ (3-4-71) इति आदिकर्मणि क्तः । गन्तुमारब्धवान् इत्यर्थः ।</F> <F>7. ‘पञ्चम्याः स्तोकादिभ्यः’ (6-3-2) इति पञ्चम्या अलुक् ।</F> <F>8. ‘गमश्च’ (3-3-47) संज्ञायां खच् । ‘खित्यनव्ययस्य’ (6-3-66) इति वर्तमाने, ‘अरुर्द्विषदजन्तस्य—’ (6-3-67) इति मुम् । एवं हृदयङ्गमः, जनङ्गमः इत्यादीनि ज्ञेयानि ।</F> <F>9. ‘अन्तात्यन्ताध्वदूरपारसर्वानन्तेषु डः’ (3-2-48) इति डप्रत्ययः । टेर्लोपः । एबम् अत्यन्तग इत्यादि अनन्तग इति पर्यन्तम् ।</F> <F>B. ‘दूरगैरन्तगैर्बाणैर्भवान् अत्यन्तगः श्रियः । अपि सङ्क्रन्दनस्य स्यात् क्रद्धः किमुत वालिनः ॥’ भ. का. 6-110.</F> <F>10. ‘सर्वत्रपन्नयोरुपसंख्यानम्’ (वा. 3-2-48) इति डः ।</F> <F>11. ‘उरसो लोपश्च’ (वा. 3-2-48) इति डः सकारलोपश्च । उरसा गच्छतीति उरगः सर्पः ।</F> <F>12. ‘सुदुरोरधिकरणे’ (वा. 3-2-48) इति डः । सुखेन दुःखेन चात्र गच्छन्तीति सुगः दुर्गः ।</F> <F>C. ‘सुगेषु दुर्गेषु च तुल्यविक्रमैर्जवादहंपूर्विकया यियासुभिः । गणैरविच्छेदनिरुद्धमाबभौ वनं निरुच्छ्रवासमिवाकुलाकुलम् ॥’ किरातार्जुनीये-- 14-32.</F> <F>13. ‘निसो देशे’ (वा. 3-2-48) इति डः । देशविशेषस्य नाम । निरन्तरं गच्छन्त्यत्रेति अधिकरणे डः ।</F> <F>1. ‘डप्रकरणे—डोऽन्यत्रापि दृश्यते’ (वा. 3-2-48) इति डः । एवं गुरुतल्पगः ग्रामगः इत्यादिकं ज्ञेयम् ।</F> <F>2. ‘खच्च डिद्वा वक्तव्यः’ (वा. 3-2-38) इति वा डित्त्वेन टिलोपः । मुम् । एवं प्लवङ्ग-तुरङ्ग-विहङ्गादयः ।</F> <F>3. ‘विहायसो विह च’ (वा. 3-2-38) इति विहायसो ‘विह’ इत्यादेशः, खचो डित्त्वं च वा भवति । मुम् । डित्त्वपक्षे ‘विहग’ इति । एवं तुरग-प्लवगादयः ।</F> <F>4. ‘भाषायां धाञ्कृञ्सृजनिगमिनमिभ्यः—’ (वा. 3-2-171) इति किः, किन् वा प्रत्ययः । तस्य लिड्वद्भावातिदेशात् द्वित्वादिकम् । ‘गमहन—’ (6-4-98) इत्युपधालोपः ।</F> <F>5. ‘क्वसुश्च’ (3-2-107) इति लिटः क्वसुः । द्विर्वचनम् । ‘विभाषा गमहनविदविशाम्’ (7-2-68) इतीड्विकल्पः । जगन्वान् इत्यत्र ‘म्वोश्च’ (8-2-65) इति मकारस्य नकारः ।</F> <F>6. ‘भविष्यति गम्यादयः’ (3-3-3) इति भविष्यत्काले इनिप्रत्ययः । “गमी गामी तथाऽऽगामी प्रयायिप्रतियायिनौ । प्रबोधी प्रतिबोधी च भावी प्रस्थाय्यमी नव ॥” इति प्रक्रियासर्वस्वे गम्यादेः परिगणनं कृतम् । ‘आङि च णित्’ (ग. सू. 3-3-3) इति इनिप्रत्ययस्य णिद्वद्भावात् ‘अत उपधायाः’ (7-2-116) इति वृद्धिः ।</F> <F>A. ‘साधोरपि स्वः खलु गामिताऽथो गमी न तु स्वर्गमितः प्रयाणे । इत्यायती चिन्तयतो हृदि द्वे द्वयोरुदर्कः किमु शर्करे न ॥’ नैषधे 6-99.</F> <F>7. ‘गत्वरश्च’ (3-2-164) इति गमेः क्वरपि अनुनासिकलोपे तुक् निपात्यते तच्छीलादिषु कर्तृषु । स्त्रियां ‘टिड्ढाणञ्—’ (4-1-15) इति ङीप् ।</F> <F>B. ‘सृमरोऽभङ्गुरप्रज्ञो गृहीत्वा भासुरं धनुः । विदुरो जित्वरः प्राप लक्ष्मणो गत्वरान् कपीन् ॥’ भ. का. 7-22.</F> <F>C. ‘निद्रावशेन निभृतेक्षणमुत्थितानां द्वित्राणि मन्थरपदान्यपगत्वरीणाम् । काले गृहीतमुचिते रशनाः कथञ्चित् मौनव्रतं जहति मुग्धवधूजनानाम् ॥’ यादवाभ्युदये 19-6.</F> <F>8. ‘आवश्यकाधमर्ण्ययोर्णिनिः’ (3-3-170) इति णिनिः । ‘अकेनोर्भविष्यदाधमर्ण्ययोः’ (2-3-70) इति षष्ठीनिषेधः ।</F> <F>9. ‘नगोऽप्राणिष्वन्यतरस्याम्’ (6-3-77) इति नञ्समासे नलोपाभावो विकल्पेन । पक्षे—अगः । न गच्छतीति नगः पर्वतः । गमेर्डः ।</F> <F>D. ‘परिभावं मृगेन्द्राणां कुर्वन्तो नगमूर्धसु । विन्ध्ये तिग्मांशुमार्गस्य चेरुः परिभवोपमे ॥’ भ. का. 7-54.</F> <F>A. ‘वाचंयमान् स्थण्डिलशायिनश्च युयुक्षमाणाननिशं मुमुक्षून् । अध्यापयन्तं विनयात्प्रणेमुः पद्गाः भरद्वाजमुनिं सशिध्यम् ॥ भ. का. 3-41.</F> <F>1. ‘डोऽन्यत्रापि दृश्यते’ (वा. 3-2-48) इति गमेर्डप्रत्ययः । ‘पादस्य पदाज्यातिगोपहतेषु’ (6-3-52) इति पद्भावः । पादाभ्यां गच्छन्तीति पद्गाः = पदातयः ।</F> <F>2. ‘सुप्यजातौ णिनिस्ताच्छील्ये’ (3-2-78) इति ताच्छील्ये णिनिः ।</F> <F>3. ‘अन्येभ्योऽपि दृश्यन्ते’ (3-2-75) इति वनिप् । ‘विड्वनोरनुनासिकस्य—’ (6-4-41) इत्यात्वे रूपम् । स्त्रियाम् अग्रेगावा इति भवति । ‘वनो न हशः’ (वा. 4-1-7) इति ङीब्रेफादेशनिषेधात् ।</F> <F>B. ‘अग्रेगावा च शूराणाम् अभिभूः सर्वविद्विषाम् । शंस्थरूपः स्थिरप्रज्ञः पपात सहसा भुवि ॥’ भ. का. 6-125.</F> <F>4. ‘लषपतपदस्थाभूवृषहनकमगमशॄभ्य उकञ्’ (3-2-154) इति तच्छीलादिषु कर्तृषु उकञ् । स्त्रियां गामुका इति रूपम् ।</F> <F>C. ‘अतीते वर्षुके काले प्रमत्तः स्थायुको गृहे । गामुको ध्रुवमध्वानं सुग्रीवो वालिना गतम् ॥’ भ. का. 7-18.</F> <F>5. ‘कर्तर्युपमाने’ (3-2-79) इति णिनिः । हंस इव गच्छतीति हंसगामिनी ।</F> <F>D. ‘योषिद्बृन्दारिका तस्य दयिता हंसगामिनी । दूर्वाकाण्डमिव श्यामा न्यग्रोधपरिमण्डला ॥’ भ. का. 5-18.</F> <F>6. ‘अन्येभ्योऽपि दृश्यन्ते’ (3-2-75) इति मनिन् । ‘नेड् वशि कृति’ (7-2-8) इतीण्णिषेधः । ‘म्वोश्च’ (8-2-65) इति मकारस्य नकारः ।</F> <F>E. ‘औदुम्बरे वैदिशनैम्बमुख्ये देशेऽवसन् ये स जनङ्गमौघाः । ये चाघिकौशाम्बि जनास्तदानीमाकस्मिकीं प्रीतिमयासिषुस्ते ॥’ वासुदेवविजये 3-19.</F> <F>F. ‘आ त्रिकूटमकार्षुर्ये त्वत्का निर्जङ्गमं जगत् ।’ दशग्रीव कथं ब्रूषे तानवध्यान् महीपतेः ॥’ भ. का. 9-126.</F> <F>7. यङन्तात् पचाद्यच् (3-1-134) । ‘यङोऽचि च’ (2-4-74) इति यङो लुक् ।</F> <F>8. ‘न भाभूपूकमिगमि—’ (8-4-34) इति निषेधात् ‘कृत्यचः’ (8-4-29) इति णत्वं न ।</F> <F>9. ‘ण्यन्तभादीनामुपसंख्यानम्—’ (वा. 8-4-34) इति वार्तिकात् ण्यन्तादपि णत्वं न ।</F> <F>1. ‘पोरदुपधात्’ (3-1-98) इति यत्प्रत्ययः ।</F> <F>A. ‘बलिनावमुमद्रीन्द्रं युवां स्तम्बेरमाविव । आचक्षाथामिथः कस्मात् शङ्करेणापि दुर्गमम् ॥’ भ. का--6-93.</F> <F>2. ‘ग्रहवृदृनिश्चिगमश्च’ (3-3-58) इति, भावे अकर्तरि च कारके घञपवादोऽप्प्रत्ययः ।</F> <F>3. एकाहेन गम्यते इत्येकाहगमः = अध्वा । कर्मणि अप् । ‘परिमाणाख्यायां सर्वेभ्यः’ (3-3-20) इति प्राप्तस्य घञोऽपवादत्वेन ‘अश्वस्यैकाहगमः’ (5-2-19) इति सूत्रे निपातनादप् ।</F> <F>4. ‘गोचरसंचरवहव्रजव्यजापणनिगंमाश्च’ (3-3-119) इति घञपवादः घप्रत्ययान्तो निपातः । निगम्यते = ज्ञायतेऽनेन—इति निगमः = वेदः । करणे घः । गत्यर्थानां ज्ञानार्थकत्वात् ज्ञायमानत्वम् ।</F> <F>B. ‘ततः प्रविव्राजयिषुः कुमारम् आदिक्षदस्याभिगमं वनाय । सौमित्रिसीतानुचरस्य राजा सुमन्त्रनेत्रेण रथेन शोचन् ॥’ भ. का. 3-9.</F> <F>C. ‘प्रग्राहैरिव पत्राणामन्वेष्या मैथिली कृतैः । ज्ञातव्या चेङ्गितैर्धर्म्यैर्ध्यायन्ती राघवाऽऽगमम् ॥’ भ. का. 7-44.</F> <F>5. ‘पर्यायार्हर्णोत्पत्तिषु ण्वुच्’ (3-3-111) इति पर्यायार्थे ण्वुच् स्त्रियाम् । ‘अग्रगामिका अद्य भवतः ।’ अग्रगामिका = अग्रगमनम् ।</F> <F>D. ‘हरेः प्रगमनं नास्ति न प्रभानं हिमद्रुहः । नातिप्रवेपनं वायोर्मया गोपायिते वने ॥’ भ. का--9-107.</F> <F>6. ‘वा ल्यपि’ (6-4-38) इति मान्तानिटां धातूनाम्, अनुनासिकलोपविकल्पः । लोपपक्षे तुक् । तेन रूपद्वयम् ।</F> <F>7. ‘ल्यपि लघुपूर्वात्’ (6-4-56) इति णेरयादेशः ।</F> <F>1. ‘चिण्णमुलोर्दीर्घोऽन्यतरस्याम्’ (6-4-93) इति ण्यन्ताण्णमुलि उपधादीर्घविकल्पः ।</F> <F>2. ‘सितनिगमि—’ [द. उ. 1-122] इत्यादिना तुन्प्रत्ययः । गन्तुः = पथिकः । आगन्तुः—अतिथिः ।</F> <F>3. ‘गमेर्डोः’ [द. उ. 2-11] इति डोप्रत्ययः । गच्छतीति गौः ।</F> <F>4. ‘गमेरा च’ [द. उ. 8-85] इति त्रन्प्रत्ययः । गात्रं = शरीरम् ।</F>"
        }
    ]
}