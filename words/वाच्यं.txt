{
    "word": "वाच्यं",
    "SKD": [
        {
            "word": "वाच्यं",
            "eid": "31804",
            "pagenum": "4-321-a",
            "content": "वाच्यं¦, त्रि, (उच्यते इति । वच् + ण्यत् । “वचोऽशब्दसंज्ञायाम् ।” इति न कुत्वम् ।) कुत्सितम् । हीनम् । वचनार्हम् । इति मेदिनी । ये, ५५ ॥ (यदुक्तम् । “शत्रोरपि गुणा वाच्या दोषा वाच्या गुरोरपि ॥”) शक्यम् । यथा, “न चाल्पत्वबहुत्वाभ्यां प्रयोगाणां विशिष्यते । वाच्यवाचकभावोऽयमक्षपादादिशब्दवत् ॥ विभीतकेऽप्यक्षशब्दो यद्यप्यल्पैः प्रयुज्यते । तथापि वाचकस्तस्य ज्ञायते शकटाङ्गवत् ॥” इति मलमासतत्त्वधृतभट्टवार्त्तिकवचनम् ॥ अपि च । “अर्थो वाच्यश्च लक्ष्यश्च व्यङ्ग्यश्चेति त्रिधा मतः ।” एषां स्वरूपमाह । “वाच्योऽर्थोऽभिधया बोध्यो लक्ष्यो लक्षणया मतः । व्यङ्ग्यो व्यञ्जनया ताः स्युस्तिस्रः शब्दस्य शक्तयः ॥” इति साहित्यदर्पणे २ परिच्छेदः ॥"
        },
        {
            "word": "वाच्यं",
            "eid": "31805",
            "pagenum": "4-321-a",
            "content": "वाच्यं¦, क्ली, (वच् + ण्यत् ।) प्रतिपादनम् । दूषणम् । इति धरणिः ॥ (यथा, “परवाच्येषु निपुणः सर्व्वो भवति सर्व्वदा ॥”)"
        }
    ]
}