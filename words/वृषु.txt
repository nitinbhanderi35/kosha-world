{
    "word": "वृषु",
    "KRM": [
        {
            "word": "वृषु",
            "eid": "1635",
            "pagenum": 1260,
            "content": "(1636) <b>“वृषु सेचने”</b>¦ (I-भ्वादिः-706. सक. सेट्. पर.) <dvsn n='NI'><sup>[अ]</sup> <dvsn n='NI'>‘… सेके वर्षेत्, स्नेहे तु वर्षते ॥’ (श्लो. 176) इति देवः । ‘— हिंसासंक्लेशनयोः’ इति धातुवृत्तिः । वर्षकः-र्षिका, वर्षकः-र्षिका, विवर्षिषकः-षिका, वरीवृषकः-षिका; वर्षिता-त्री, वर्षयिता-त्री, विवर्षिषिता-त्री, वरीवृषिता-त्री; इत्यादिकानि रूपाणि सर्वाण्यपि भौवादिकपर्षतिवत् (1054) ज्ञेयानि । <sup>1</sup> वर्षम्, <sup>2</sup> वृषः, <sup>3</sup> प्रवर्षुकः <sup>A</sup>, <sup>4</sup> प्रावृट्-उपावृट्-वृषौ-वृषः, <sup>5</sup> वृष्यम् <sup>B</sup> -वर्ष्यम्, <sup>6</sup> वर्षणम्, वृष्ट्वा-वर्षित्वा, <sup>7</sup> वृष्टिः, <sup>8</sup> वृषणः, <sup>9</sup> वृष्णिः, <sup>10</sup> वृषा, <sup>1</sup> वृषभः, <sup>2</sup> वृषलः, वृष्टो देवः, इमानि विशेषरूपाणि । <F>[अ] अयं धातुः सकर्मकः । कर्मणः प्रसिद्धत्वात्तु न प्रयुज्यते । यथा ‘मेघो वर्षति’ इत्यत्र अनुक्तमपि जलरूपं कर्म गम्यते । यदि जलातिरिक्तं कर्म स्यात्; तदा प्रयुज्यते कर्म ‘पार्थः शरान् वर्षति’ इति ।</F> <F>1. वर्षतीति—वर्षम् । ‘अज्विधौ भयादीनामुपसंख्यानं नपुंसके क्तादिनिवृत्त्यर्थम्’ (वा. 3-3-56) इति अच्प्रत्ययः । वर्षा = ऋतुः । “अजन्तस्य पुंस्त्वं प्रायिकम् । ‘वर्षोऽस्त्री’ इति दर्शनाद् घञपि” इति प्र. सर्वस्वे ।</F> <F>2. ‘इगुपधज्ञा—’ (3-1-135) इति कर्तरि कप्रत्ययः ।</F> <F>3. ‘लषपतपदस्थाभूवृष—’ (3-2-154) इति तच्छीलादिषु कर्तृषु उकञ्प्रत्यये रूपमेवम् । प्रवर्षुकः = पर्जन्यः ।</F> <F>A. ‘जग्मुः प्रसादं द्विजमानसानि द्यौर्वर्षुका पुष्पचयं बभूव ।’ भ. का. 2-37.</F> <F>4. सम्पदादित्वात् स्त्रियां क्विप्प्रत्यये संहितायां विषये ‘नहिवृतिवृषि—’ (6-3-116) इति उपसर्गस्य दीर्घः ।</F> <F>5. ऋदुपधत्वान्नित्ये क्यपि प्राप्ते ‘विभाषा कृवृषोः’ (3-1-120) इति विकल्पेन क्यप्प्रत्ययः । तेन रूपद्वयं बोध्यम् । वृषाय हितम् इत्येतस्मिन् तद्धितार्थे ‘खलयवमाषतिलवृष—’ (5-1-7) इति यत्प्रत्ययः ।</F> <F>B. ‘धर्मकृत्यरतां नित्यमवृष्यफलभोजनाम् ।’ भ. का. 6-63.</F> <F>6. ‘वृषभो वर्षणात्’ (पस्पशायां महाभाष्ये 1-1-1) इति भाष्यकारप्रयोगात् ल्युडपि भवति । नपुंसके क्तप्रत्ययस्य पाक्षिकोऽपवादोऽयम् ।</F> <F>7. ‘तितुत्र—’ (7-2-9) इति निषेधात् इडागमो न भवति ।</F> <F>8. बाहुलकात् औणादिके क्युन्प्रत्यये, णत्वे च रूपमेवम् ।</F> <F>9. ‘सृवृषिभ्यां कित्’ [द. उ. 1-19] इति निप्रत्ययः किच्च भवति । तेन रूपमेवम् । वर्षतीति वृष्णिः = वसुदेववंशः, मेघो वा ।</F> <F>10. ‘कनिन् युवृषि—’ [द. उ. 6-51] इति कनिन्प्रत्यये रूपमेवम् । वृषा = महेन्द्रः वृषभश्च । महेन्द्राद्रिः, नभश्च इति केचित् ।</F> <F>1. ‘ऋषिवृषिभ्यां कित्’ (द. उ. 7-19) इत्यभच्प्रत्यये रूपमेवम् । वृषभः = गोपतिः, युवा वा । वायुः इति केचित् ।</F> <F>2. ‘वृषादिभ्यश्चित्’ (द. उ. 8-109) इति कलप्रत्ययः । वृषलः = शूद्रः ।</F>"
        }
    ]
}