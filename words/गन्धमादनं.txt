{
    "word": "गन्धमादनं",
    "SKD": [
        {
            "word": "गन्धमादनं",
            "eid": "10529",
            "pagenum": "2-303-a",
            "content": "गन्धमादनं¦, क्ली पुं, (गन्धैः आत्मोपरिसञ्जातौषधीविशेषसौरभैः मादयति सन्निहितस्थानिति । मद् + णिच् + कर्त्तरि ल्युः । माद्यतेऽनेन इति णिच् ल्युट् वा ।) पर्व्वतविशेषः । इत्यमरः । २ । ३ । ३ ॥ अयं इलावृतभद्राश्ववर्षयोः सीमापर्व्वतः । अस्य विस्तारः नीलनिषधपर्व्वतपर्य्यन्तः । इति श्रीभागवतम् ॥ (तथा च महाभारते । २ । १० । ३० । “मलयो दर्द्द रश्चैव महेन्द्रो गन्धमादनः । इन्द्रकीलः सुनाभश्च तथा दिव्यौ च पर्व्वतौ ॥” अस्य गिरेरधिष्टातृदेवोऽपि एतन्नाम्ना विश्रुतः । यथा, तत्रैवाध्याये । २८ श्लोके । “द्रुमः किम्पुरषेशश्च उपास्ते धनदेश्वरम् । राक्षसाधिपतिश्चैव महेन्द्रो गन्धमादनः ॥” अयमेव पर्व्वतो भगवत्याः पीठस्थानविशेषः । यथा, देवीभागवते । ७ । ३० । ५६ । “प्रयागे ललिता प्रोक्ता कामुकी गन्धमादने ॥”)"
        }
    ]
}