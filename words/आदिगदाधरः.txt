{
    "word": "आदिगदाधरः",
    "SKD": [
        {
            "word": "आदिगदाधरः",
            "eid": "3403",
            "pagenum": "1-173-b",
            "content": "आदिगदाधरः¦, पुं, (आदिराद्यः आदौ पूजितो वा गदाधरः ।) गयास्थदेवताविशेषः । यथा, “गयाशिरश्छादयित्वा गुरुत्वादास्थिता शिला । कालान्तरेण व्यक्तश्च स्थित आदिगदाधरः ॥ तथा व्यक्तोऽव्यक्तरूपी आसीदादौ गदाधरः । आदिरादौ पूजितोऽत्र देवैर्ब्रह्मादिभिर्यतः ॥ पाद्याद्यगन्धपुष्पाद्यैरत आदिगदाधरः” ॥ इति गारुडे गयामाहात्म्ये ८५ अध्यायः ॥ अपिच “गदयादाववष्टभ्य गयासुरशिरःशिलां । निश्चलार्थंस्थितो यस्मात्तस्मादादिगदाधरः” ॥ इति वायुपुराणीयगयामाहात्म्ये ८ अध्यायः ॥"
        }
    ]
}