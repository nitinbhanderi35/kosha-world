{
    "word": "गान्धर्व्व",
    "SKD": [
        {
            "word": "गान्धर्व्व",
            "eid": "10838",
            "pagenum": "2-323-c",
            "content": "गान्धर्व्वं¦, क्ली, (गन्धर्व्वस्य इदं गन्धर्व्वेण गीतं वा । गन्धर्व्व + अण् । यद्बा, गन्धर्व्वो अधिष्ठात्री देवता अस्येति अण् ।) गानम् । इति हेमचन्द्रः ॥ (यथाह दन्तिलः । “पदस्थस्वरसङ्घातस्तालेन सङ्गतस्तथा । प्रयुक्तश्चावधानेन गान्धर्व्वमभिधीयते ॥” यथा च महाभारते । १३ । १९ । ४६ । “अवादयंश्च गन्धर्व्वा वाद्यानि विधिवानि च । अथ प्रवृत्ते गान्धर्व्वे दिव्ये ऋषिरुपाविशत् ॥” गन्धर्व्वो अधिष्ठात्री देवता अस्येति अण् । गन्धर्व्वदेवताकमन्त्रम् । यथा, रघुः । ५ । ५७ । “गान्धर्व्वमादत्स्व यतः प्रयोक्तुर्न चारिहिंसा विजयश्च हस्ते ॥”)"
        },
        {
            "word": "गान्धर्व्व",
            "eid": "10839",
            "pagenum": "2-323-c",
            "content": "गान्धर्व्वः¦, पुं, (गन्धर्व्व एव । “प्रज्ञादिभ्यश्च ।” ५ । ४ । ३८ । इत्यण् ।) गन्धर्व्वः । इति हेमचन्द्रः । २ । १९४ ॥ (भारतवर्षीयोपद्वीपविशेषः । यथा, विष्णुपुराणे । “भारतस्यास्य वर्षस्य नवभेदान्निशामय । इन्द्रद्वीपः कशेरुमांस्ताम्रवर्णो गभस्तिमान् ॥ नागद्वीपस्तथा सौम्यो गान्धर्व्वस्त्वथ वारुणः । अयन्तु नवमस्तेषां द्वीपः सागरसंवृतः ॥”) अष्टप्रकारविवाहान्तर्गतविवाहविशेषः । यत्र कन्यावरयोरन्योन्यानुरागात् त्वं मे भार्य्या त्वं मे पतिरिति निश्चयः सः । (तल्लक्षणं यथा, मनौ । ३ । ३२ । “इच्छयाऽन्योन्यसंयोगः कन्यायाश्च वरस्य च । गान्धर्व्वः स तु विज्ञेयो मैथुन्यः कामसम्भवः ॥” स च क्षत्त्रियाणामेव धर्म्म्यः । यथा, तत्रैव । ३ । २६ । “गान्धर्व्वोराक्षसश्चैव धर्म्म्यौ क्षत्त्रस्य तौ स्मृतौ ॥”) तत्सम्बन्धिनि त्रि ॥ (यथा, काशीखण्डे । “गान्धर्व्वस्त्वेष लोकोऽमी गन्धर्व्वाश्च शुभव्रताः ॥” गन्धर्व्वदेशोद्भवे च । यथा, महाभारते १ । २२६ । १० । “उपेतं राजतैरश्वैर्गान्धर्व्वैर्हेममालिभिः । पाण्डराभ्रप्रतीकाशैर्म्मनोवायुसमैर्जवे ॥”)"
        }
    ]
}