{
    "word": "तन्त्रवायः",
    "SKD": [
        {
            "word": "तन्त्रवायः",
            "eid": "14353",
            "pagenum": "2-586-a",
            "content": "तन्त्रवायः¦, पुं, (तन्त्रेण वयतीति । वे ञ तन्तुसन्ताने + “ह्वावामश्च ।” ३ । २ । २ । इत्यण् ।) वर्णसङ्करजातिविशेषः । ताँति इति भाषा । अस्योत्पत्तिर्य्यथा, पराशरपद्धतौ । “ताम्रकुट्टाच्छङ्खकार्य्यां मणिकारश्च जायते । मणिकारात् ताभ्रकुट्ट्यां मणिबन्धोऽप्यजायत । मणिवन्धान्मणिकार्य्यां तन्त्रवायाश्च जग्मिरे ॥” तत्पर्य्यायः । कुविन्दः २ । इत्यमरः । २ । १० । ६ ॥ तन्त्रवापः ३ । इति भरतः ॥ तन्तुवापः ४ । इति जटाधरः ॥ तन्तुवायः ५ । इति शब्दरत्नावली ॥ लूता । इत्यमरटीकायां स्वामी ॥"
        }
    ]
}