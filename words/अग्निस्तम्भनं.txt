{
    "word": "अग्निस्तम्भनं",
    "SKD": [
        {
            "word": "अग्निस्तम्भनं",
            "eid": "265",
            "pagenum": "1-010-c",
            "content": "अग्निस्तम्भनं¦, क्ली, (अग्नेः स्तम्भनम् । षष्ठीतत्पुरुषः ।) मन्त्रौषधिद्वारा अग्नेर्द्दाहिकाशक्तिनिवारणं । तद्यथा, “मालूरस्य वासां ग्टह्य जलौकां तत्र पेषयेत् । हस्तौ तु लेपयेत्तेन अग्निस्तम्भनमुत्तमं ॥ मालूरस्य स्थाने मानुषस्य इति वा पाठः ॥ १ ॥ शाल्मलीरसमादाय खरमूत्रे निधापितं । अग्न्यागारे क्षिपेत्तेन अग्निस्तम्भनमुत्तमं ॥ २ ॥ वायसी उदरं ग्टह्य मण्डूकवसया सह । गुटिकां कारयेत्तेन ततोऽग्निं प्रक्षिपेद्वशी ॥ एवमेतत् प्रयोगेण अग्निस्तम्भनमुत्तमं ॥ ३ ॥ रक्तपाटलमूलन्तु अवष्टब्धञ्च मूलकैः ॥ दिव्यं स्तम्भयते क्षिप्रं पयःपिण्डं जलान्तकं ॥ ४ ॥ मुण्डीतका वचा कुष्ठं मरीचं नागरं तथा ॥ चर्व्वित्वा च इमं सद्यो जिह्वया ज्वलनं लिहेत् । ५ । गोरोचनां भृङ्गराजं चूर्णीकृत्य घृतं समं ॥ दिव्यस्तम्भश्च पीत्वा स्यान्मन्त्रेणानेन वै तथा” । ६ । ओमह्यं अग्निस्तम्भनं कुरु । इति गारुडे १८६ अध्यायः ॥"
        }
    ]
}