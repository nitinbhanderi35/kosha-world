तनये मा मा च्छिन्धि स्तनं परम् । यस्ते च्छिन्नस्तनो वामो जायतां पुनरेव सः । ज्ञाता ते परमा भक्तिः पूर्णस्तेन मनोरथः ॥ यश्च च्छिन्नस्तनो दत्तो मल्लिङ्गोपरि ते शुभे । सोऽस्तु वृक्षः क्षितौ पुण्यो नाम्ना श्रीफल इत्युत ॥ मूर्त्तिमांस्तव वै भक्तिर्वृक्षः श्रीफलनामकः । त्वत्कीर्त्तये क्षितावास्तां यावच्चन्द्रदिवाकरौ ॥ स तरुर्म्मम वै लक्ष्मि परमः सुप्रियो भवेत् । तत्पत्रेणैव मे पूजा भविष्यति न चान्यथा ॥ स्वर्णमुक्ताप्रबालादि पुष्पाण्यन्यानि च ध्रुवम् । श्रीफल च्छदलेशस्य कलां नार्हन्ति कोटिकाम् ॥ यथा मे श्रीफलतरुर्यथा गङ्गाजलं मम । तथा प्रियतमं लक्ष्मि त्रिपत्रः श्रीफलच्छदः ॥ इत्युक्तः स तथेत्युक्त्वा महेशोऽन्तर्द्दधे सखि । कपालमोचनक्षेत्रे वृक्षः श्रीफलकोर्ज्जितः ॥” इति बृहद्धर्म्मपुराणे १० अध्यायः ॥ * ॥ तस्य गोमयोद्भवत्वं यथा, “यज्ञानां चेह संभूत्यै यथा हरिहरस्य च । गोम