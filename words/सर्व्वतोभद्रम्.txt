{
    "word": "सर्व्वतोभद्रम्",
    "SKD": [
        {
            "word": "सर्व्वतोभद्रम्",
            "eid": "38365",
            "pagenum": "5-303-c",
            "content": "सर्व्वतोभद्रं¦, क्ली, पुं, (सर्व्वतो भद्रमस्मादिति ।) ईश्वरगृहविशेषः । इत्यमरः । २ । २ । १० ॥ द्वारालिन्दादिभेदभिन्नाढ्यगृहम् । तस्य लक्षणमुपन्यस्तं साञ्झेन यथा, “स्वस्तिकं प्राङ्मुखं यत् स्यादलिन्दानुगतं भवेत् । तत्पार्श्वानुगतौ चान्यौ तत्पर्य्यन्तगतोऽपरः ॥ अनिषिद्धालिन्दभेदं चतुर्द्वारञ्च यद्गृहम् । तद्भवेत् सर्व्वतोभद्रं चतुरालिन्दशोभितम् ॥ प्राक्पश्चिमानुगतौ च शेषावुदरविस्तृतौ । यत्रालिन्दौ रुचक्यतो न चेत् स्यादुत्तरामुखम् ॥ क्रमेणोपचीयमानं यत्रालिन्दद्वयं गृहे । तद्वर्द्धमानमित्याहुर्न चेत् स्यादुत्तरामुखम् ॥ दक्षिणानुगतालिन्दत्रयं यत् पश्चिमामुखम् । पूजनीयोत्तरोच्छ्रायं नन्द्यावर्त्तं वदन्ति तत् ॥ उपर्य्युपरि यद्गेहं तद्विच्छन्दकसंज्ञकम् ॥” इति वचनेषु स्वस्तिकादीनां क्लीवत्वदर्शनात् स्वस्तिकादीनां पुंनपुंसकत्वं मन्तव्यम् । एवमादिप्राप्तौ रुचकवर्द्धमानौ पुंलिङ्गावपि यदुक्तम् । “स्वस्तिकः सर्व्वतोभद्रो रुचको वर्द्धमानकः । नन्द्यावर्त्तादयश्चापि द्वारालिन्दादिभेदजाः ॥” इति भरतः ॥ * ॥ लक्षणान्तरं यथा, भविष्योत्तरे । “मेषादिचन्द्रे जातस्य नृपतेः स्युरनुक्रमात् । द्वादशैव गृहान् वक्ष्ये तेषां लक्षणमग्रतः ॥ सुनन्दः सर्व्वतोभद्रो भव्यो नान्दीमुखस्तथा । विनोदश्च विलासश्च विजयो विमलस्तथा ॥ रङ्गः केलिर्ज्जयो वीरो द्वादशैते प्रकीर्त्तिताः ॥” तल्लक्षणं यथा, “द्वौ राजहस्तावायामे परिणाहे तथैव च । इत्ययं सर्व्वतोभद्रः शुक्रश्चास्याधिदेवता ॥ दानवा रक्षकाश्चैव पूज्यास्ते चात्र यत्नतः । चतुर्द्दशास्य द्वाराणि कृष्णचित्रावृतानि च ॥ पीठपट्टावृतो ह्येषः सर्व्वानिष्टविनाशनः । अत्र स्थित्वा महीपालः सर्व्वान् शत्रून् निकृन्तति ॥” दीर्घ २१ प्रस्थ २० इति सर्व्वतोभद्रः । इति युक्तिकल्पतरुः ॥ (सर्व्वतो मङ्गलप्रदे, त्रि । यथा, भागवते । १० । ७१ । ११ । <Picture pg='5-304-a+'> “इत्युद्धववचो राजन् सर्व्वतोभद्रमच्युतम् । देवर्षिर्यदुवृद्धाश्च कृष्णश्च प्रत्यपूजयन् ॥”)"
        },
        {
            "word": "सर्व्वतोभद्रम्",
            "eid": "38366",
            "pagenum": "5-304-b",
            "content": "सर्व्वतोभद्रं¦, क्ली, (सर्व्वतो भद्रमस्येति ।) वृषोत्सर्गव्रतप्रतिष्ठादौ पूजाधारमण्डलविशेषः । यथा, शारदायाम् । “चतुरस्रे चतुःकोष्ठे कर्णसूत्रसमन्विते । चतुर्ष्वपि च कोष्ठेषु कोणसूत्रचतुष्टयम् ॥ मध्ये मध्ये यथा मत्सा भवेयुः पातयेत्तथा । पूर्व्वापरायते द्वे द्वे मन्त्री याम्योत्तरायते ॥ पातयेत्तेषु मत्स्येषु समं सूत्रचतुष्टयम् । पूर्व्ववत् कोणकोष्ठेषु कर्णसूत्राणि पातयेत् ॥ तद्वत् भूतेषु मत्स्येषु दद्यात् सूत्रचतुष्टयम् । ततः कोष्ठेषु मत्स्याः स्युस्तेषु सूत्राणि पातयेत् ॥ यावत् शतद्वयं मन्त्री षट्पञ्चाशत् पदान्यपि । तावत्तेनैव विधिना तत्र सूत्राणि पातयेत् ॥ षट्त्रिंशता पदैर्म्मध्ये लिखेत् पद्मं सुलक्षणम् । बहिःपङ्क्त्या भवेत् पीठं पङ्क्तियुग्मेन वीथिका ॥ द्वारशोभोपशोभास्रान् शिष्टाभ्यां परिकल्पयेत् । शास्त्रोक्तविधिना मन्त्री ततः पद्मं समालिखेत् ॥ पद्मक्षेत्रस्य संत्यज्य द्वादशांशं बहिः सुधीः । तन्मध्यं विभजेत् वृत्तैस्त्रिभिः समविभागतः ॥ आद्यं स्यात् कर्णिकास्थानं केशराणां द्वितीयकम् । तृतीयं पद्मपत्राणां मुक्तांशेन दलाग्रकम् ॥ बाह्यवृत्तान्तरालस्य मानेन विधिना सुधीः । निधाय केशराग्रेषु परितोऽर्द्धनिशाकरान् ॥ लिखित्वा सन्धिसंस्थानि तत्र सूत्राणि पातयेत् । दलाग्राणाञ्च यन्मानं तन्मानाद्वृत्तमालिखेत् ॥ तदन्तरालतन्मध्यसूत्रस्योभयतः सुधीः । आलिखेद्वाह्यहस्तेन दलाग्राणि समन्ततः ॥ दलमूलेषु युगशः केशराणि प्रकल्पयेत् । एतत् साधारणं प्रोक्तं पङ्कजं तन्त्रवेदिभिः ॥ पदानि त्रीणि पादार्थं पीठकोणेषु मार्जयेत् । अवशिष्टैः पदैर्व्विद्वान् पीठगात्राणि कारयेत् ॥ पदानि वीथिसंस्थानि मार्ज्जयेत् पङ्क्त्यभेदतः । सर्व्वतोभद्रमण्डलस्य रूपं यथा । दिक्षु द्वाराणि रचयेत् द्विचतुःकोष्ठकैस्तथा ॥ पदैस्त्रिभिरथैकेन शोभाः स्युर्द्बारपार्श्वयोः । उपशोभाः स्युरेकेन त्रिभिः कोष्ठैरनन्तरम् ॥ अवशिष्टैः पदैः षड्भिः कोणानां स्याच्चतुष्टयम् । रञ्जयेत् पञ्चभिर्व्वर्णैर्म्मण्डलं तन्मनोहरम् ॥ पीतं हरिद्राचूर्णं स्यात् सितं तण्डुलसम्भवम् । कुसुम्भचूर्णमरुणं कृष्णं दग्धपुलाकजम् ॥ विल्वादिपत्रजं श्यामं इत्युक्तं वर्णपञ्चकम् । अङ्गुलोत्सेधविस्ताराः सीमारेखाः सिताः शुभाः ॥ कर्णिकां पीतवर्णेन केशराण्यरुणेन च । शुक्लवर्णानि पत्राणि तत्सन्धीन् श्यामलेन च ॥ रजसा रञ्जयेन्मन्त्री यद्वा पीतैव कर्णिका । केशराः पीतरक्ताः स्युररुणानि दलान्यपि ॥ सन्धयः कृष्णवर्णाः स्युः सितेनाप्यसितेन वा । रञ्जयेत् पीठगर्भाणि पादाः स्युररुणप्रभाः ॥ गात्राणि तस्य शुक्लानि वीथीषु चतसृष्वपि । आलिखेत् कल्पलतिका दलपुष्पफलान्विताः ॥ वर्णैर्नानाविधैश्चित्रैः सर्व्वदृष्टिमनोहराः । द्वाराणि श्वेतवर्णानि शोभा रक्ताः समीरिताः ॥ उपशोभाः पीतवर्णाः कोणान्यसितभानि च । तिस्रो रेखा बहिः कार्य्याः सितरक्तासिताः क्रमात् ॥ मण्डलं सर्व्वतोभद्रमेतत् साधारणं स्मृतम् ॥” * ॥ प्रकारान्तरं यथा, “चतुरस्रां भुवं भित्त्वा दिग्भ्यो द्बादशधा सुधीः पातयेत्तत्र सूत्राणि कोष्ठानां दृश्यते शतम् ॥ चतुश्चत्वारिंशदाढ्यं पश्चात् षट्त्रिंशताम्बुजम् । कोष्ठैः प्रकल्पयेत् पीठं पङ्क्त्या नैवात्र वीथिका ॥ द्वारशोभे यथा पूर्व्वमुपशोभा न दृश्यते । अवशिष्टैः पदैः कुर्य्यात् षड्भिः कोणानि तन्त्रवित् । विदध्यात् पूर्व्ववत् शेषमेवं वा मण्डलं स्मृतम् ॥” इति तन्त्रसारे १ परिच्छेदः ॥ * ॥ सर्व्वतोभद्रमण्डलस्य रूपं यथा । <Picture pg='5-304-c+'> नाराणां शुभाशुभज्ञानार्थं चक्रविशेषः । यथा, “अथातः संप्रवक्ष्यामि चक्रं त्रैलोक्यदीपनम् । विख्यातं सर्व्वतोभद्रं सद्यः प्रत्ययकारकम् ॥ ऊर्द्ध्वगा दश विन्यस्य तिर्य्यग्रेखास्तथा दश । एकाशीतिपदं चक्रं जायते नात्र संशयः ॥ अकारादिस्वराः कोष्ठेष्वीशादौ विदिशि क्रमात् । प्रदक्षिणक्रमाज्ज्ञेया ज्योतिःशास्त्रविशारदैः ॥ कृत्तिकादीनि धिष्ट्यानि पूर्व्वाशादि लिखेत्ततः । सप्त तप्त क्रमेणैव अष्टाविंशति संख्यया ॥ अ-व-क-ह-डाः पूर्व्वस्यां म-ट-प-र-ता हरिति दक्षिणस्याम् । न-य-भ-ज-खा वारुण्यां ग-श-द-च ला-श्चोत्तरस्यां स्युः ॥ त्रयस्त्रयो वृषाद्यास्तु पूर्व्वादिक्रमतो बुधैः । राशयो द्वादश स्थाप्या मेषान्ता दक्षमार्गतः ॥ शेषेषु कोष्ठकेष्वेवं नन्दादितिथिपञ्चकम् । वाराणां सप्तकं लेख्यं भौमाद्यं तत्तिथिक्रमात् ॥ इत्येवं सर्व्वतोभद्रप्रकारः कथितो मया । यस्मिन्नृक्षे स्थितः खेटस्ततो वेधत्रयं भवेत् ॥ ग्रहदृष्टिवशेनात्र वामदक्षिणसंमुखे । भुक्तं भोग्यं तथाक्रान्तं विद्धं क्रूरग्रहेण भम् ॥ शुभाशुभेषु कार्य्येषु वर्ज्जनीयं प्रयत्नतः । वक्रगे दक्षिणा दृष्टिर्वामा दृष्टिश्च शीघ्रगे ॥ संमुखी मध्यचारे च ज्ञेया भौमादिपञ्चके । सूर्य्यमुक्ता ग्रहाः शीघ्रास्तथा चार्के द्वितीयगे ॥ समास्तृतीयगे ज्ञेया मन्दा भानौ चतुर्थगे । वक्राः स्यृः पञ्चषष्टेऽर्के त्वतिवक्रा नगाष्टगे ॥ नवमे दशमे भानौ जायते सहजा गतिः । द्वादशैकादशे सूर्य्ये लभन्ते शीघ्रतां पुनः ॥ रविस्थित्यंशकत्रिंशावधेः संख्यात्र कल्प्यते । न तु राश्यन्तरस्पर्शात् द्बितीयादिनिरूपणम् ॥ राहुकेतू सदा वक्रौ शीघ्रगौ चन्द्रभास्करौ । गतेरेकस्वभावत्वादेषां दृष्टित्रयं सदा ॥ क्रूरा वक्रा महाक्रूराः सौम्या वक्रा महाशुभाः । स्युः सहजस्वभावस्थाः सौम्या क्रूराश्च शीघ्रगाः ॥ घ-ङ-छाः ष-ण-ठाश्चैव ध-फ-ढाश्छ-झ-ञास्तथा । एतत् त्रिकं त्रिकं विद्धं विद्धैः क-प-भ-दैः क्रमात् ॥ घ-ङ-छा रौद्रगे वेधे ष-ण-ठा अस्तगे ग्रहे । ध-फ-ढाः पूर्व्वाषाढायां थ-झ-ञा भाद्र उत्तरे ॥ रवौ शसौ खयौ चैव जयौ णनौ परस्परम् । एकेन हि द्वयं ज्ञेयं शुभाशुभग्रहव्यधे ॥ अवर्णादिस्वरद्वन्द्वे त्वेकवेधात् द्बयोर्व्व्यधः । युग्मवर्णात्मके वेधे अनुस्वारविसर्गयोः ॥” आकारादियुग्मवर्णात्मकवेधवदनुस्वारविसर्गयोः एकवेधादुभयवेध इत्यर्थः । “कोणस्थऋक्षयोर्म्मध्ये अन्त्यादिपादगे ग्रहे । अकारादिचतुष्केषु वेधः पूर्णतिथौ तथा ॥ एकादिक्रूरवेधेन फलं पुंसां प्रजायते । उद्वेगश्च भयं हानिर्व्याधिर्मृत्युः क्रमेण च ॥ ऋक्षे भ्रमोऽक्षरे हानिः स्वरे व्याधिर्भयं तिथौ । राशौ विद्धे महाविघ्नः पञ्चविद्धो न जीवति ॥ एकवेधे भयं युद्धे युग्मवेधे धनक्षयः । त्रिवेधे तु भवेद्भङ्गो मृत्युर्वेधचतुष्टये ॥” दिष्टित्रये उदाहरणमाह । “भरण्यकारवृषभं नन्दां भद्रां तुलाञ्च भम् । विशाखां हरिभं विध्येद्ग्रह आग्नेयसंस्थितः ॥” उदाहरणान्तरमाह । “वं युग्ममौस्वरं कन्यां रेफं स्वातीमुकारकम् । अश्विनीं रोहिणीस्थोऽभिजिद्भमेवं परेष्वपि ॥ यथा दृष्टंफलाः क्रूरास्तथा सौम्याः शुभप्रदाः । क्रूरयुक्तः पुनः सौम्यो ज्ञेयः क्रूरफलप्रदः ॥ अर्कवेधे मनस्तापो द्रव्यहानिश्च भूसुते । रोगपीडाकरः सौरी राहुकेतू च विघ्नदौ ॥ चन्द्रे मिश्रफलं पुंसां रतिलाभश्च भार्गवे । बुधवेधे भवेत् प्रज्ञा जीवः सर्व्वशुभप्रदः ॥ स्वक्षेत्रस्थे बलं पूर्णं पादोनं मित्रभे ग्रहे । अर्द्धं समगृहे प्रोक्तं पादं शत्रुगृहे स्थिते ॥ इदञ्च सौम्यक्रूराणां बलं स्थानवशात् समम् । एतदेव फलं विद्धि सौम्यैः क्रूरैर्व्विपर्य्ययात् ॥ स्थानवेधसमायोगात् यत्संख्यं जायते बलम् । तत्संख्यं वेध्यवस्तूनां फलं ज्ञेयं शुभाशुभम् ॥ दृष्टिहीने पुनर्वेधे न स्यात् किञ्चित् शुभाशुभम् । ग्रहाः सौम्यास्तथा क्रूरा वक्राः शीघ्रोच्चनीचगाः ॥ स्थानञ्च वेध्यमित्येवं बलं ज्ञात्वा फलं वदेत् । वक्रग्रहे फलं द्विघ्नं त्रिगुणं स्वोच्चसंस्थिते ॥ स्वभावजं फलं शीघ्रे नीचस्थोऽर्द्धफलो ग्रहः । तिथिराश्यंशनक्षत्रं विद्धं क्ररग्रहेण यत् ॥ सर्व्वेषु शुभकार्य्येषु वर्ज्जयेत्तत् प्रयत्नतः । न नन्दति विवाहे च यात्रायां न निवर्त्तते ॥ रोगान्न मुच्यते रोगी वेधवेलाकृतोद्यमः । रोगकाले भवेद्वेधः क्रूरखेचरसम्भवः ॥ वक्रगत्या भवेन्मृत्युः शीघ्रे जाप्यरुजान्वितः । वेधस्थाने रणे भङ्गो दुर्गे खण्डिः प्रजायते ॥ कविप्रवेशनं तत्र योधाघातश्च तत्र वै ॥” कविश्चौरयोद्धा । “यत्र पूर्व्वादिकाष्ठायां वृषराश्यादिगो रविः । सा दिगस्तमिता ज्ञेया शेषास्तिस्रः सदोदिताः ॥ ईशानस्थाः स्वराः प्राच्यां ज्ञेया याम्यामथाग्निगाः । नैरृतस्थाश्च वारुण्यां वायव्यां सौम्यगा मताः । नक्षत्राणि स्वरा वर्णा राशयस्तिथयो दिशः ॥ ते सर्व्वेऽस्तमिता ज्ञेया यत्र भानुस्त्रिमासिकः ॥ नक्षत्रेऽस्ते रुजा वर्णे हानिः शोकः स्वरेऽस्तगे । राशौ विघ्नस्तिथौ भीतिः पञ्चास्ते मरणं भवेत् ॥ यात्रा युद्धं विवादश्च द्वारं प्रासादहर्म्म्ययोः । न कर्त्तव्यं शुभं चान्यदस्ताशाभिमुखं नरैः ॥ अस्ताशायां स्थितं यस्य नाम्नः प्रथममक्षरम् । स आर्त्तः सर्व्वकार्य्येषु ज्ञेयो दैवहतो नरः ॥ करौ कोष्ठे तथा द्वन्द्वे चातुरङ्गमहाबले । वर्ज्याश्चास्तं गता योधा यदीच्छेद्विजयं रणे ॥ नक्षत्रेऽभ्युदिते पुष्टिर्वर्णे लाभः स्वरे सुखम् । राशौ जयस्तिथौ तेजः पदाप्तिः पञ्चकोदये ॥ प्रश्नकाले भवेद्बिद्धं यल्लग्नं क्रूरखेचरैः । तद्दुष्टं शोभनं सौम्यैर्म्मिश्रैर्म्मिश्रफलं भवेत् ॥ ग्रहाविद्धन्तु यल्लग्नं फलं लग्नस्वभावतः । ज्ञातव्यमीक्षिते केन्द्रे भाषितं यच्चरादिकम् ॥ शीर्षोदये सौम्यविलग्नवर्गे लग्नेऽपि वा सौम्ययुते शुभं स्यात् । अतोऽन्यथात्वे तु तदन्यथात्वं मिश्रं विमिश्रैरधिकं बलाढ्यैः ॥ केन्द्रोपगा नवमपञ्चमगाश्च सौम्याः केन्द्राष्टवर्ज्जमशुभास्त्रयषष्ठसंस्थाः । सर्व्वार्थसाधनकराः परिपृच्छतां स्युरेभिर्विपर्य्ययगतैस्तु विपर्य्ययः स्यात् ॥ लग्नाधिनाथो यदि केन्द्रगः स्यात् तन्मित्रमेतस्य च केन्द्रगं वा । व्ययाष्टकेन्द्रानपहाय पापा अन्यत्र याता यदि तच्छुभं स्यात् ॥ आद्यो लग्नाधिपः कार्य्येलग्ने कार्य्याधिपो यदि द्वितीयो लग्नपो लग्ने कार्य्ये कार्य्याधिपो यदि लग्नपः कार्य्यपश्चापि लग्ने यदि तृतीयकः । चतुर्थः कार्य्यपौ स्यातां यदि लग्नपकार्य्यपौ ॥ कार्य्यसिद्धिस्तदा ज्ञेया मित्रञ्चेदधिकं मतम् । एवं दृष्टिवशाज्ज्ञेयं फलं तद्बच्चतुष्टयम् ॥ पूर्णनाडीस्थितो दूतो यत् पृच्छति शुभाशुभम् तत् सर्व्वं सिद्धिमाप्नोति शून्ये शून्यं समीरणे ॥ आदौ शून्यगतः पृच्छेत्पश्चात् पूर्णां विशेद्यदि तदा सर्व्वार्थसिद्धिः स्यात् वामे वामं न संशयः श्वासप्रवेशकाले चेद्दूतो जल्पति वाञ्छितम् । तस्यार्थः सिद्धिमाप्नोति निर्गमे नास्ति सुन्दरम् ऊर्द्ध्ववामाग्रतो दूतो ज्ञेयो वामपथस्थितः । पृष्ठे दक्षे तथाधस्ताद्दक्षबाहौ गतो मतः ॥ यात्रादानविवाहेषु वस्त्रालङ्कारभूषणे । शुभे कर्म्मणि सन्धौ च प्रवेशे वामगः शुभः ॥ कलहद्यूतयुद्धेषु स्नानभोजनमैथुने । व्यवहारे भये भङ्गे दक्षनाडी प्रशस्यते ॥ क्रूरैरुभयतो विद्धा यस्याक्षरतिथिस्वराः । राशिर्धिष्ट्यञ्च पञ्चापि तस्य मृत्युर्न संशयः ॥ मण्डलं नगरं ग्रामो दुर्गं देर्वालयं पुरम् । क्रूरैरुभयतो वेधे विनश्यन्ति न संशयः ॥ कृत्तिकायां तथा पुष्ये रेवत्याञ्च पुनर्वसौ । विद्धे सति क्रमाद्वेधो वर्णेषु ब्राह्मणादिषु ॥ तौलं भाण्डं रसो धान्यं गजाश्वादिचतुष्पदाः । सर्व्वं महार्घतां याति यावत् क्रूरव्यधे स्थितम् ॥ क्रूरवेधसमायोगे यस्योपग्रहसम्भवः । तस्य मृत्युर्न सन्देहो रोगाद्बाथ रणादपि ॥ सूर्य्यभात् पञ्चमं धिष्ट्यं ज्ञेयं विद्युन्मुखाभिधम् । शूलञ्चाष्टमकं प्रोक्तं सन्निपातं चतुर्द्दशम् ॥ केतुरष्टादशं प्रोक्तमुल्का स्यादेकविंशतिम् । द्बाविंशतितमं कम्पं त्रयोविंशञ्च वज्रकम् ॥ निर्घातञ्च चतुर्विंशमुक्ता अष्टावुपग्रहाः । प्रस्थाने विघ्नदाः प्रोक्ताः सर्व्वकार्य्येषु सर्व्वदा ॥” इति सर्व्वतोभद्रचक्रम् । इति ज्योतिषतत्त्वम् ॥ * <H>सर्व्वतोभद्रचक्रस्य रूपं यथा । पूर्व्व <Column pg='5-306-a+'>अ <Column pg='5-306-a+'>३ <Column pg='5-306-a+'>४ <Column pg='5-306-a+'>५ <Column pg='5-306-a+'>६ <Column pg='5-306-a+'>७ <Column pg='5-306-a+'>८ <Column pg='5-306-a+'>९ <Column pg='5-306-a+'>आ <Column pg='5-306-a+'>२ <Column pg='5-306-a+'>उ <Column pg='5-306-a+'>अ <Column pg='5-306-a+'>व <Column pg='5-306-a+'>क <Column pg='5-306-a+'>ह <Column pg='5-306-a+'>ड <Column pg='5-306-a+'>ऊ <Column pg='5-306-a+'>१० <Column pg='5-306-a+'>१ <Column pg='5-306-a+'>ल <Column pg='5-306-a+'>ऌ <Column pg='5-306-a+'>वृषः <Column pg='5-306-a+'>मिथुनः <Column pg='5-306-a+'>कर्क्कटः <Column pg='5-306-a+'>ॡ <Column pg='5-306-a+'>म <Column pg='5-306-a+'>११ <Column pg='5-306-a+'>२७ <Column pg='5-306-a+'>च <Column pg='5-306-a+'>मेषः <Column pg='5-306-a+'>ओ <Column pg='5-306-a+'>नन्दा <Column pg='5-306-a+'>औ <Column pg='5-306-a+'>सिंहः <Column pg='5-306-a+'>ट <Column pg='5-306-a+'>१२ <Column pg='5-306-a+'>२६ <Column pg='5-306-a+'>द <Column pg='5-306-a+'>मीनः <Column pg='5-306-a+'>रिक्ता <Column pg='5-306-a+'>पूर्णा <Column pg='5-306-a+'>भद्रा <Column pg='5-306-a+'>कन्या <Column pg='5-306-a+'>प <Column pg='5-306-a+'>१३ <Column pg='5-306-a+'>२५ <Column pg='5-306-a+'>श <Column pg='5-306-a+'>कुम्भः <Column pg='5-306-a+'>अः <Column pg='5-306-a+'>जया <Column pg='5-306-a+'>अं <Column pg='5-306-a+'>तुला <Column pg='5-306-a+'>र <Column pg='5-306-a+'>१४ <Column pg='5-306-a+'>२४ <Column pg='5-306-a+'>ग <Column pg='5-306-a+'>ऐ <Column pg='5-306-a+'>मकरः <Column pg='5-306-a+'>धनुः <Column pg='5-306-a+'>बृश्चिकः <Column pg='5-306-a+'>ए <Column pg='5-306-a+'>त <Column pg='5-306-a+'>१५ <Column pg='5-306-a+'>२३ <Column pg='5-306-a+'>ॠ <Column pg='5-306-a+'>ख <Column pg='5-306-a+'>ज <Column pg='5-306-a+'>भ <Column pg='5-306-a+'>य <Column pg='5-306-a+'>न <Column pg='5-306-a+'>ऋ <Column pg='5-306-a+'>१६ <Column pg='5-306-a+'>ई <Column pg='5-306-a+'>२२ <Column pg='5-306-a+'>० <Column pg='5-306-a+'>२१ <Column pg='5-306-a+'>२० <Column pg='5-306-a+'>१९ <Column pg='5-306-a+'>१८ <Column pg='5-306-a+'>१७ <Column pg='5-306-a+'>इ"
        }
    ]
}