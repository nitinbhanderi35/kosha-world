चिता । बिभ्रती मालतीमाला रत्नभूषणभूषिता ॥ क्रीडाकमलहस्ता सा सिन्दूरबिन्दुशोभिता । कृत्वाभिशापं मां रुष्टा याति मन्मन्दिरात् सती ॥ पाशहस्तांश्च पुरुषान् मुक्तकेशान् भयङ्कर्यन् । अतिरूक्षांश्च पश्यामि विशतो नगरं मम ॥ नग्ना नारीर्म्मुक्तकेशीर्नृत्यन्तीश्च गृहे गृहे । अतीव विकृताकाराः पश्यामि सस्मिताः सदा ॥ छिन्ननासा च विधवा महाशूद्री दिगम्बरी । सा तैलाभ्यङ्गितं माञ्च करोत्यतिभयङ्करी ॥ निर्व्व