{
    "word": "उप + सम्",
    "UPSC": [
        {
            "word": "उप + सम्",
            "upasarga": "उप + सम्",
            "dhatu": "अस्",
            "artha": "असु क्षेपे",
            "baseindex": "04.0106",
            "examples": [
                "'निघाते सहस्रम्' (गौ० ध० ३।५।२१)। <hl>अत्राह हरदत्तः--उपसमस्तं वर्षपदमपेक्षत इति। उपसमस्तं समासस्य पूर्वावयवभूतमित्यर्थ इति भाति।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "इ",
            "artha": "इण् गतौ",
            "baseindex": "02.0040",
            "examples": [
                "'ते देवतायै देवतामुपसंयन्ति' (श० ब्रा० १२।२।३।१२)। <hl>उपसंयन्ति उपसंक्रामन्ति।</hl>",
                "'विश्वे वो देवा उपसंयन्तु' (अथर्व० ३।८।४)। <hl>उपसंयन्तु समुदिताः संहिता उपयान्तु।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "इन्ध्",
            "artha": "इन्धी दीप्तौ",
            "baseindex": "07.0011",
            "examples": [
                "'इत्याहवनीयमुपसमिन्धे' (आप० श्रौ० १।१।४)। <hl>धारणाय समर्थमिन्धनमुपसमिन्धनम्, महाकाष्ठाधानमिति धूर्तस्वामी।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "ऊह्",
            "artha": "ऊह वितर्के",
            "baseindex": "01.0735",
            "examples": [
                "'सोऽनुपसमुह्यानुपाधायोदपिपतिषत्' (श० ब्रा० १०।२।१।१)। <hl>अनुपसमुह्य=असंकोच्य।</hl>",
                "'तद्यावदेवोपसमूहति तावद् व्युदूहति' (श० ब्रा० १०।२।१।४)। <hl>व्युदूहति प्रसारयति। तद्विरोधादुपसमूहति संकोचयतीति व्यक्ततरोऽर्थः।</hl>",
                "'प्रजाभ्यस्त्वेत्युप समूहति' (तै० सं० ६।१।९)। <hl>उपसमूहति एकराशी करोति।</hl>",
                "'वयांसि यदैव पक्षा उपसमूहन्ते' (श० ब्रा० १०।२।१।१)। <hl>उपसमूहन्ते प्रतिसंहरन्ते संकोचयन्ति।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "कृ",
            "artha": "डुकृञ् करणे",
            "baseindex": "08.0010",
            "examples": [
                "'जन्यार्थमन्नं द्रुपदेन राज्ञा विवाहहेतोरुपसंस्कृतं च' (भा० आदि० १९४।१)। <hl>उपसंस्कृतं संस्कृतम्, सुष्ठु संस्कृतम्।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "क्रम्",
            "artha": "क्रमु पादविक्षेपे",
            "baseindex": "01.0545",
            "examples": [
                "'एतमानन्दमयमात्मानमुपसङ्क्रामति' (तै० उ० २।८)। <hl>उपसङ्क्रामति प्राप्नोति।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "ख्या",
            "artha": "ख्या प्रकथने, चक्षिङ आदेशो वा",
            "baseindex": "02.0055",
            "examples": [
                "'समापूर्यन्त चासङ्ख्यैरुपसंख्यामुपस्थितैः। सापत्नै राजपुत्रैश्च… दिशः' (कथा० ७४।२७८)॥ <hl>इतरैः सह संख्यानमुपसंख्यानम्। अत एव पाणिनीये शासने वार्तिकमुपसंख्यानमुच्यते। अत एव चोपसंख्येयमधिकं संख्येयमित्यर्थमाचष्टे।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "गम्",
            "artha": "गमॢ गतौ",
            "baseindex": "01.1137",
            "examples": [
                "'सर्वा हि देवताः पशुमालभ्यमानमुप संगच्छन्ते' (श० ब्रा० ३।८।३।४)। <hl>उपसंगच्छन्ते उपसङ्गच्छन्ति समुदिता उपतिष्ठन्ति।</hl>",
                "'ब्राह्मणं ब्राह्मणीं चैव मिथुनायोपसंगतौ' (भा० आदि० १८२।१०)। <hl>निधुवनाय मिथः संगतावित्यर्थः।</hl>",
                "'भगवांस्तास्तथाभूता विविक्त उपसङ्गतः' (भा० पु० १०।८२।४१)। <hl>उपसङ्गतः (ताभिः) सम्पृक्तः, संप्रयुक्तः।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "ग्रह्",
            "artha": "ग्रह उपादाने",
            "baseindex": "09.0071",
            "examples": [
                "'देवदत्तस्य यद् धान्यं संगृहीतं पुरस्ताल्लवनेनोपसंगृह्णन्ति' (पा० १।३।१४ इत्यत्र न्यासः)।",
                "'यानन्यान् पश्यतोऽस्याचार्य उपसंगृह्णीयात् तदा त्वेत उपसङ्ग्राह्याः' (सत्या० श्रौ० २६।२।७०)। <hl>उपसङ्गृह्णीयात् पादग्रहणं कुर्यात्।</hl>",
                "'प्रत्युत्थायोपसंगृह्य' (भा० शां० ७१।४)। <hl>उक्तोऽर्थः। उपसंग्रहेः प्रयोगे चरणाविति कर्म कामं त्यज्यताम्, न तेन व्यवहारोऽतीयते।</hl>",
                "'तमुपसंगृह्य पप्रच्छाधीहि भोः कः सविता का सावित्री' (गो० ब्रा० पूर्व० १।३२ )। <hl>अत्र तच्चरणोपसङ्ग्रहणं तदुपसङ्ग्रहणमुक्तम्, वाचां वैचित्र्यात्।</hl>",
                "'उपसंगृह्य पप्रच्छुः' (भा० पु० ११।२।१३)। <hl>उक्तोऽर्थः।</hl>",
                "'अभिगम्योपसंगृह्य जगाम शिरसा महीम्' (भा० आदि० १३२।५२)। <hl>शिरसा महीं जगाम शिरसा भुवं पस्पर्श।</hl>",
                "'पाणिभ्यां तूपसंगृह्य स्वयमन्नस्य वर्धितम्' (मनु० ३।२२४)। <hl>उपसंगृह्य सम्यग् गृहीत्वा।</hl>",
                "'समिधमुपसंगृह्य' (श० ब्रा० १२।४।४।६)। <hl>उक्तोऽर्थः।</hl>",
                "'गाण्डीवमुपसंगृह्य बभूव मुदितोऽर्जुनः' (भा० आदि० २२५।२०)। <hl>उपसंगृह्य प्रतीष्य आदाय वित्त्वा।</hl>",
                "'स्फ्येनोपसंगृह्याविविञ्चन् हरति' (आप० श्रौ० १।५।१६।६)। <hl>उपसंगृह्य समुपश्लेष्य। एकीकृत्य।</hl>",
                "'धर्मरक्षितां नाम शाक्यभिक्षुकीं चीवरपिण्डदानादिनोपसंगृह्य' (दशकु० पृ० ११०)। <hl>उपसङ्गृह्य=वशे कृत्वा।</hl>",
                "'प्रतिभामुपसर्गांश्चाप्युपसंगृह्य' (दशकु० पृ० ११०)। <hl>उपसङ्गृह्य=वशे कृत्वा।</hl>",
                "'प्रतिभामुपसर्गांश्चाप्युपसंगृह्य योगतः। तांस्तत्त्वविदनादृत्य आत्मन्येव निवर्तयेत्' (भा० शां० २४०।२४)॥ <hl>उक्तोऽर्थः।</hl>",
                "'परिष्वज्योपसंगृह्य' (स्नुषां तां देवीं मायावतीम्) (हरि० २।१०८।३५)। <hl>परिष्वञ्जनोपसङ्ग्रहणयोः क्रिययोः कर्त्री रुक्मिणी।</hl>",
                "'समावृत्तेन सर्वे गुरव उप सङ्ग्राह्याः' (आप० ध० १।४।१४।७ )। <hl>उपसङ्ग्राह्याः पादयोरभिवादनीयाः।</hl>",
                "'भर्तुर्भार्योपसङ्ग्राह्या' (मनु० २।१३२)। <hl>उक्तोऽर्थः।</hl>",
                "'स्फुरति रभसात्पाणिः पादोपसङ्ग्रहणाय च' (महावीर० २।३०)। <hl>पादोपसङ्ग्रहणम् पादग्रहणम्। सम्शब्दप्रयोगः प्रायिकः।</hl>",
                "'व्यत्यस्तपाणिना कार्यमुपसंग्रहणं गुरोः। सव्येन सव्यः स्प्रष्टव्यो दक्षिणेन च दक्षिणः' (मनु० २।७२)॥",
                "'यदुच्यते द्विजातीनां शूद्राद्दारोपसङ्ग्रहः' (याज्ञ० १।५६)। <hl>उपसङ्ग्रहो ग्रहणं वेदनम्।</hl>",
                "'धातोरर्थान्तरे वृत्तेर्धात्वर्थेनोपसङ्ग्रहात्' (वा० प० ३।३३६)। <hl>उपसङ्ग्रहोऽन्तर्भावः।</hl>",
                "'अथ यस्यागमादर्थपृथक्त्वमह विज्ञायते…स कर्मोपसङ्ग्रहः' (नि० १।४)। <hl>कर्म=अर्थः। उपसंगृह्यत आक्षिप्यते यः स उपसंग्रहः। कर्म (अर्थः) उपसंग्रहो यस्य स कर्मोपसङ्ग्रह इति महेश्वरः।</hl>",
                "'बलानामुपसंग्रहम्' (रा० १।३।२५)। <hl>उपसंग्रहः संमेलनम्।</hl>",
                "'उपातिष्ठत मेघाभः पर्यङ्के सोपसङ्ग्रहे' (भा० वि० १७।१६)। <hl>उपसङ्ग्रहस्तूलिका, उपधानम्।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "चक्ष्",
            "artha": "चक्षिङ् व्यक्तायां वाचि",
            "baseindex": "02.0007",
            "examples": [
                "'तथा सूचिसूत्रिमूत्रीणामिन्नन्तानामनेकस्वरत्वाद्यशब्दो न सिध्यतीत्याचार्या उपसंचक्षते' (शिष्यहितान्यासे (३।६।४३)। <hl>अधिकं पठन्तीत्युक्तं भवति।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "चर्",
            "artha": "चर गतिभक्षणयोः",
            "baseindex": "01.0640",
            "examples": [
                "'दैत्यान् गृहीतकलशो वञ्चयन्नुपसञ्चरैः' (भा० पु० ८।९।२१)। <hl>उपसञ्चरै र्बहुमानप्रियवाक्यादिनेति श्रीधरः। कटाक्षादिभिरिति हिन्दीटीका। उपचारार्थे उपसञ्चरशब्दं प्रयुङ्क्ते कविः पुराणकारः। अत्रास्य नूत्नशब्दनिर्मित्सैव प्रयोजिका।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "तन्",
            "artha": "तनु विस्तारे",
            "baseindex": "08.0001",
            "examples": [
                "'ब्रह्मणैव हि तद् ब्रह्मोपसन्तनोति' (शां० ब्रा० ११।४)। <hl>अनुबध्नाति, आनन्तर्येण पठति।</hl>",
                "'एतमाग्नेयं गायत्रमुपसन्तनुयात्' (आश्व० श्रौ० ६।५)। <hl>पूर्वेणाव्यवहितं पठेदित्याह।</hl>",
                "'प्र वो देवायेत्याज्यमुपसन्तनुयात्' (आश्व० श्रौ० ५।९)।"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "दो",
            "artha": "दो अवखण्डने",
            "baseindex": "04.0043",
            "examples": [
                "'समर्थस्यैवासामर्थ्यं विरुद्धमिति चेन्न। उपसन्दानजीवित्वात्सामर्थ्यस्य' (का० प्र० ७।५० प्रदीपे)। <hl>उपसन्दानं सम्बन्धः।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "धा",
            "artha": "डुधाञ् धारणपोषणयोः",
            "baseindex": "03.0011",
            "examples": [
                "'न्यायप्रवृत्तो नृपतिरात्मानमथ च प्रजाः। त्रिवर्गेणोपसन्धत्ते' (शुक्र० १।६७)। <hl>उपसन्धत्ते सन्धत्ते संयुनक्ति। उपप्रयन्तो अध्वरम् इत्युपसन्दधाति। उपसन्दधाति=अधिकं हव्यं प्रक्षिपति।</hl>",
                "'तस्मादेनानिन्द्रेणोपसंहितान्यजति' (गो० ब्रा० उत्तर० १।२३)। <hl>उपसंहितान्संहितान्सहितान्।</hl>",
                "'विरक्तं शोध्यते वस्त्रं न तु कृष्णोपसंहितम्' (भा० शां० २९१।१०)।",
                "'प्रज्ञासंभावितो नूनमप्रज्ञैरुपसंहितः' (भा० अनु० १२४।१६)। <hl>उपसंहितः संगतः, संसृष्टः, उपश्लिष्टः।</hl>",
                "'ब्राह्मणश्चेन्न विद्येत श्रुतवृत्तोपसंहितः' (भा० अनु० १२१।११)। <hl>उपसंहितः सम्पन्नोऽन्वितः।</hl>",
                "'रहस्यं चैव धर्माणां देशकालोपसंहितम्' (भा० आदि० २।३३५)। <hl>उपसंहितं सम्बद्धम्।</hl>",
                "'सहायानानुरक्तांश्च नयज्ञानुपसंहितान्। परस्परमसंसृष्टान् विजिगीषूनलोलुपान्' (भा० शां० १११।२३)॥ <hl>उपसंहितान् कृतसन्धीन् संमिश्रान्, परतन्त्रान्, आधीश्वरे वर्तमानान् इति वा।</hl>",
                "'सुनृशंसमिदं कर्म तेषां क्रूरोपसंहितम्' (भा० आदि० १४१।१८)। <hl>(कणिकेन ) क्रूरेणोपदिष्टमित्यर्थः।</hl>",
                "'मूलत उत्तरारणिमुपसन्धाय' (कौ० सू० ६९)। <hl>उपरि संयोज्येत्यर्थः।</hl>",
                "'योनिं तदुपसन्धाय रेतः सिञ्चति' (ऐ० ब्रा० २।३८)। <hl>उपसन्धानमुपसंश्लेष इति भट्टभास्करः। योनिमुपसन्धाय गर्भस्थानमभिलक्ष्येति तु सायणः।</hl>",
                "'पशुमेवोपसन्धाय वनस्पतिरावाह्यः' (शां० ब्रा० १२।७)। <hl>इह तु स्पष्टमभिलक्ष्येत्येवार्थः।</hl>",
                "'अस्मान्वाह्युपसन्धाय कुर्युर्मत्स्येन सङ्गतम्' (भा० वि० ४७।१२)। <hl>बहिरस्माभिः सन्धाय सन्धिं कृत्वा। उपसन्धायेत्यर्जुनमिश्रधृतः पाठः। उपसंगम्येति च तदर्थः इति च सः। अपसन्धायेति च पाठान्तरं तेनैव धृतम्। अपगतसन्धीन् कृत्वेस्येवमर्थापयते सः। नीलकण्ठस्तु अतिसन्धायेति पाठमूरी करोति।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "नम्",
            "artha": "णम प्रह्वत्वे शब्दे च",
            "baseindex": "01.1136",
            "examples": [
                "'तदस्मै देवा उप सं नमन्तु' (अथर्व० १९।४०।१)। <hl>तद्राष्ट्रादिकं देवा अस्मै पुरुषाय उपसंनमन्तु प्रापयन्तु। अन्तर्णीतण्यर्थको नमिः। नार्थः समा। उपनमन्तु उपनमयन्त्वित्यनेनैव विवक्षितार्थलब्धेः।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "नुद्",
            "artha": "णुद प्रेरणे",
            "baseindex": "06.0002,06.0162",
            "examples": [
                "'अस्मभ्यं क्षत्रमजरं सुवीर्यं गोमदश्ववदुपसंनुदेह' (तै० ब्रा० ३।१।१।१०)। <hl>उप समीपे सम्यक् प्रेरयेत्यर्थः।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "पद्",
            "artha": "पद गतौ",
            "baseindex": "04.0065",
            "examples": [
                "'वासाय स्वनिलयमुपसम्पेदे' (रा० २।११६।२५)। <hl>उपसम्पेदे प्राप। उपेयाय।</hl>",
                "'स ग्रामाद् ग्रामं पृच्छन् पण्डितो मेधावी गन्धारानेवोपसम्पद्येत' (छा० उ० ६।१४।२)। <hl>उप सम्पद्येत प्राप्नुयात् आसादयेत्।</hl>",
                "'यावता वा समयेन चलितः परमाणुः पूर्वदेशं जह्यादुत्तरप्रदेशमुपसम्पद्येत स कालः क्षणः' (यो० सू० ३।५२ भा०)। <hl>उक्तोऽर्थः।</hl>",
                "'तमहं वेद नान्यस्तमुपसम्पादयामि ते' (भा० उ० १३६।९)। <hl>त उपसम्पादयामि त्वय्यर्पयामि।</hl>",
                "'मृद्धर्मी पिण्डाकाराद् धर्माद् धर्मान्तरमुपसम्पद्यमानो धर्मतः परिणमते' (यो० सू० ३।१३ भा०)। <hl>उपसम्पद्यमानः प्राप्नुवन्।</hl>",
                "'अज्ञानादुपसम्पन्ना रज्जुरुद्बन्धनो यथा' (रा० २।१२।८०)। <hl>उपसम्पन्ना संगता।</hl>",
                "'एकत्वमुपसम्पन्नो न त्वासेऽहं त्वया' (भा० उ० ३५।१४)। <hl>एकत्वं प्राप्तः।</hl>",
                "'पाण्डवैरुपसम्पन्ना द्रौपदी पतिभिः सह' (भा० आदि० २००।१)। <hl>उपसम्पन्ना युक्ता।</hl>",
                "'जरारोगोपसम्पन्नां जीर्णां वापीमिवाजलाम्' (भा० अनु० ७७।६)।",
                "'वर्णंरूपोपसम्पन्नैः' (मनु० ४।६८)। <hl>उक्तोऽर्थः।</hl>",
                "'भ्रातृत्वमुपसम्पन्नौ परिष्वज्य परस्परम्' (रा० ७।३५।२)। <hl>उपसम्पन्नौ सम्प्राप्तौ। प्रणीतमुपसम्पन्नम् इत्यमरः। तत्र प्रणीतमिति सुसंस्कृतमाह। उपसम्पन्नमद्दिष्टे निहते च सुसंस्कृत इति मेदिनी।</hl>",
                "'श्रोत्रिये चोपसम्पन्ने' (गौ० ध० २।५।२०, मनु० ५।८१)। <hl>उपसम्पन्ने तत्समीपवर्तिनि, तद्गृहवासिनि (मृते सति)। पूर्वस्माच्छ्लोकात् संस्थित इत्यनुवर्तते। अपि उपसम्पन्न इति मृतमाचक्षीत तद् गृहवासीति चाध्याह्रियेत। उभयथा हि शास्त्रार्थः शक्यो लापयितुम्। आभिधानिकास्तु उपसम्पन्नं हतमाहुर्न मृतम्। वाच्यलिङ्गाः प्रमीतोपसम्पन्नप्रोक्षिता हते इत्यमरः। तथा च श्रीहर्षे प्रयोगः--स बाल एव विधेर्बलवतो वशादुपसम्पन्नया व्ययुज्यत जनन्या (४१ पृ०)। स आयुष्मता शारिपुत्रेण प्रव्राजित उपसम्पादित आगमचतुष्टयं च ग्राहितः। उपसम्पादितः सुष्ठु संस्कृतः।</hl>",
                "'प्रथमोऽचिरोपसम्पत्तौ' (पा० ६।२।५६)। <hl>उपसम्पत्तिरुपश्लेष उपगमनम्। विनेयेन विनेतुरुपगमनम्।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "प्रच्छ्",
            "artha": "प्रच्छ ज्ञीप्सायाम्",
            "baseindex": "06.0149",
            "examples": [
                "'उपसम्प्रष्टुमर्हामि तमहं केन हेतुना' (भा० शां० ३७।१९)। <hl>उपसम्प्रष्टुम् उपगत्य सम्यक् प्रष्टुम्।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "भाष्",
            "artha": "भाष व्यक्तायां वाचि",
            "baseindex": "01.0696",
            "examples": [
                "'भासनोपसंभाषा--' (पा० १।३।४७)। <hl>उपसंभाषा उपसान्त्वनम्।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "यम्",
            "artha": "यम उपरमे",
            "baseindex": "01.1031,01.1139",
            "examples": [
                "'पञ्चाङ्ग्यामुपसंयतस्याश्वस्य' (सुश्रुत० १।२८।६)। <hl>उपसंयतस्य बद्धस्य।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "यु",
            "artha": "यु मिश्रणामिश्रणयोः",
            "baseindex": "02.0027",
            "examples": [
                "'…काञ्चनं कल्पपादपम्। पलादूर्ध्वं यथा शक्त्या तण्डुलैस्तूपसंयुतम्' (मात्स्य पु० १०१।५०)। <hl>नार्थ उपेन।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "रुध्",
            "artha": "रुधिर् आवरणे",
            "baseindex": "07.0001",
            "examples": [
                "'यूयमित उपसंरोत्स्यथ' (श० ब्रा० ११२।४।११)। <hl>उपसंरोत्स्यथ रोधं परिवेष्टनं करिष्यथेत्याह। उपसम्भ्यां विनापि स एवार्थः। अरुणद् यवनः साकेतमित्यत्र यथा।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "रुह्",
            "artha": "रुह बीजजन्मनि",
            "baseindex": "01.0995",
            "examples": [
                "'व्रणश्चिरादुपसंरोहति' (सुश्रुत० १।१८)।"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "वद्",
            "artha": "वद व्यक्तायां वाचि",
            "baseindex": "01.1164",
            "examples": [
                "'उपसंवादाशङ्कयोश्च' (पा० ३।४।८)। <hl>उपसंवादः परिभाषणं कर्तव्ये पणबन्धः। यदि मे भवानिदं कुर्यादहमपि भवत इदं दास्यामीति तत्र वृत्तिग्रन्थः।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "विश्",
            "artha": "विश प्रवेशने",
            "baseindex": "06.0160",
            "examples": [
                "'जीना जीवन्तमुपसं विशेम' (तै० ब्रा० ३।१।१।७)। <hl>उपसंविशेम प्राप्नुयाम।</hl>",
                "'गृहानलुभ्यतो वयं संविशेमोप गोमतः' (अथर्व० ३।१०।११)। <hl>उपसंविशेम उपेत्य सुखं निवसेम।</hl>",
                "'ततः संज्ञाय तुरगं विधिवद्। याजकास्तदा। उपसंवेशयन्राजस्ततस्तां द्रुपदात्मजाम्' (भा० आश्व० ८९।२)। <hl>उपसंवेशयन्=उपसमवेशयन्। उपाशाययन्।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "व्ये",
            "artha": "व्येञ् संवरणे",
            "baseindex": "01.1162",
            "examples": [
                "'रायश्च पोषमुपसंव्ययस्व' (अथर्व० २।१३।२)।",
                "'अन्तरं बहिर्योगोपसंव्यानयोः' (पा० १।१।३६)। <hl>उपसंव्यानं परिधानीयमुच्यते। संव्यानं तूत्तरीयम्। यत्प्रावरणमुच्यते बृहतिका च। अन्तरीयोपसंव्यानपरिधानान्यधोंऽशुके इत्यमरः।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "व्रज्",
            "artha": "व्रज गतौ",
            "baseindex": "01.0286",
            "examples": [
                "'न तापसैः…। आकीर्णं भिक्षुकैर्वान्यैरागारमुपसंव्रजेत्' (मनु० ६।५१)। <hl>उपसंव्रजेत् प्रविशेत्।</hl>"
            ],
            "content": ""
        },
        {
            "word": "उप + सम्",
            "upasarga": "उप + सम्",
            "dhatu": "हृ",
            "artha": "हृञ् हरणे",
            "baseindex": "01.1046",
            "examples": [
                "'सम्पन्नतरं प्रभूततरं च भैक्षमुपसंहरन्ति स्म' (अवदा० जा० १२)। <hl>उपसंहरन्ति उपहरन्ति उपनयन्ति समर्पयन्ति।</hl>",
                "'छेत्तुः पार्श्वगतां छायां नोपसंहरते द्रमः' (हितोप० १।५९)। <hl>नोपसंहरते न प्रतिसंहरते।</hl>",
                "'स ज्ञानविशेष परलोके जन्मान्तरे फलमभ्युदयलक्षणमुपसंहरन्परलोकप्रयोजनो भवति' (पा० ६।१।४९ सूत्रे वृत्तौ)। <hl>उपसंहरन् प्रापयन्।</hl>",
                "'आचष्ट मौसले वृष्णीनन्योन्योपसंहृतान्' (भा० मौ० ५।१) <hl>अन्योन्योपसंहृतान् परस्परं विनिहतान्।</hl>",
                "'न तु धर्मवैशसे सुरेन्द्रतार्थे प्युपसंहृतं मनः' (अवदा० जा० १२।१९)। <hl>उपसंहृतमर्पितम्।</hl>",
                "'ततोऽग्निमुपसंहृत्य ब्राह्मणे विधिना मुनिः' (भा० शा० १४१।९५)। <hl>उपसंहृत्य उपसमाधाय, समुह्य।</hl>",
                "'इत्येनमभिसंराध्य शक्रस्तच्चास्य विभवसारमुपसंहृत्य' (अवदा० अविषह्यश्रेष्ठि जा०)। <hl>उपसंहृत्य उपहृत्य उपनीय।</hl>",
                "'क्रियतामुपसंहारो गुर्वर्थं द्विजसत्तम' (भा० उ० ११६।१३)। <hl>उपसंहारो धनसङ्ग्रहः।</hl>",
                "'न तु धर्मोपसंहारमधर्मफलसंहितम्' (रा० ५।५१।२८)। <hl>धर्मोपसंहारं धर्मोपसङ्ग्रहवन्तं पुरुषमिति तिलकः।</hl>",
                "'सामान्यमात्रोपसंहारे कृतोपक्षयमनुमानं न विशेषप्रतिपत्तौ समर्थमिति' (यो० सू० १।२५ भाष्ये)। <hl>उपसंहारो निश्चयः। उदाहरणापेक्षस्तथेत्युपसंहारो न तथेति यः।</hl>",
                "'साध्यस्योपनयः' (न्या० सू० १।१।३८)। <hl>उपसंह्रियतेऽनेनेत्युपसंहार उपन्यासः।</hl>",
                "'ओष्ठोपसंहार उवर्णे' (तै० प्रा० २।२४)। <hl>उपसंहारः=संकोचः।</hl>"
            ],
            "content": ""
        }
    ]
}