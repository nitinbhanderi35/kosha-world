{
    "word": "हृञ्",
    "KRM": [
        {
            "word": "हृञ्",
            "eid": "2015",
            "pagenum": 1418,
            "content": "(2016) <b>“हृञ् हरणे”</b>¦ (I-भ्वादिः-899. सक. अनि. उभ.) <dvsn n='NI'>‘प्रसह्यहृत्यां हरणे जिहर्ति हरते हरेत् ॥’ (श्लो. 27) इति देवः । हरणम् = प्रापणम्, स्वीकारः, स्तैन्यम्, नाशनं च । <sup>1</sup> हारयन् भारं देवदत्तं यज्ञदत्तो गच्छति, <sup>2</sup> संप्रहरमाणा राजानः, ‘ततः <sup>3</sup> सम्प्रहरिष्यन्तौ दृष्ट्वा कर्णधनञ्जयौ’, पैतृकमश्वाः <sup>4</sup> अनुहरमाणाः, मातृकं गावोऽनुहरमाणाः, शतस्य <sup>5</sup> व्यवहरन्-न्ती, <sup>6</sup> प्रतिहर्ता, <sup>7</sup> हरिष्यन्-न्ती, हरिष्यमाणः, <sup>8</sup> अवहारः, <sup>9</sup> अंशहरः, <sup>10</sup> भारहारः, <sup>11</sup> कवचहरः, <sup>12</sup> पुष्पाहरः, <sup>1</sup> दृतिहरिः-नाथहरिर्वा पशुः, <sup>2</sup> संहारः, अवहारः, <sup>3</sup> हारः, <sup>4</sup> हारा, <sup>5</sup> आहारः, <sup>6</sup> हरः-पश्यतोहरः, <sup>7</sup> हरिः-हरिणी, हरितः, हृदयम्, हरिमाणः, हरीमा, प्रहिः, हरेणुः, इति विशेषरूपाणि । सामान्यरूपाणि भौवादिकभरतिवत् (1170) बोध्यानि । <F>1. ‘हृक्रोरन्यतरस्याम्’ (1-4-53) इति अणौ कर्तुः णौ कर्मसंज्ञा; तेन देवदत्तशब्दात् द्वितीया ।</F> <F>2. हरतेर्हिंसार्थत्वेऽपि ‘न गतिर्हिसार्थेभ्यः’ (1-3-15) इति आत्मनेपदनिषेधो न भवति । ‘हृवह्योरप्रतिषेधः’ (वा. 1-3-15) इति वचनात् ।</F> <F>3. अत्र युद्धाभिमुख्यमात्रमर्थः, न तु कर्मव्यतीहारः-तेन परस्मैपदम् । विस्तरस्त्वत्र माधवीये द्रष्टव्यः ।</F> <F>4. ‘हरतेर्गतताच्छील्ये’ (वा. 1-3-21) इति आत्मनेपदम् । गतं = प्रकारः, तस्य स्वभावः ताच्छील्यम् । पितृगुणमश्वाः, मातृगुणं गावश्च लभन्ते इति वाक्यार्थः । ‘गतिताच्छील्ये’ इति न्यासकारक्षीरस्वामिनौ । गतिः = गमनम् । अर्थात् वेगादिकं गृह्यते ।</F> <F>5. कर्मणः ‘व्यवहृपणोः समर्थयोः’ (2-3-57) इति शेषे षष्ठी ‘शतस्य’ इति ।</F> <F>6. ‘तृन्विधौ ऋत्विक्षु चानुपसर्गस्य’ (वा. 3-2-135) इति वचनात् अत्र च सोपसर्गत्वात् ‘ण्वुल्तृचौ’ (3-1-133) इति तृच् । प्रतिहर्ता = ऋत्विग्विशेषः ।</F> <F>7. धातोरनिट्त्वेऽपि स्ये ‘ऋद्धनोः स्ये’ (7-2-70) इतीडागमः ।</F> <F>8. अवहरतीति अवहारः = ग्राहः, ग्रहो वा । ‘श्याद्व्यधाश्रुसंस्रवतीणवसावहृ—’ (3-1-141) इति कर्तरि णप्रत्ययः ।</F> <F>9. अंशं हरतीति अंशहरः । ‘हरतेरनुद्यमनेऽच्’ (3-2-9) इति अच्प्रत्ययः । अनुद्यमनम् = अनुपेक्षणम्, यस्य हरणेन शारीरक उद्यमः = प्रयत्नो न भवति तदुच्यते ।</F> <F>10. शारीरक उद्यमे विवक्षिते तु ‘कर्मण्यण्’ (3-2-1) इति अत्र अण्प्रत्ययः । उपपदसमासः । वृद्धिः ।</F> <F>11. ‘वयसि च’ (3-2-10) इति कर्मोपपदादस्मात् वयसि गम्ये हरतेरच्प्रत्ययः । कवचहरः = कवचधारणयोग्यवयोविशिष्ट इत्यर्थः ।</F> <F>12. आङुपसृष्टात्, कर्मोपपदात् अस्मात् ताच्छील्ये गम्ये ‘आङि ताच्छील्ये’ (3-2-11) इति अच् । पुष्पाहरः = यः पुष्पविक्रयादिभिः, मालाग्रथनादिभिश्च पुष्पैकजीवी, स उच्यते । एवं तृणाहरः, दर्भाहरः, शाकाहरः इत्याद्यप्युदाहार्यम् ।</F> <F>1. दृतिशब्दे नाथशब्दे च कर्मभूते उपपदे सति पशौ विशेष्ये, ‘हरतेर्दृतिनाथयोः पशौ’ (3-2-25) इतीन्प्रत्ययः । दृतिं = चर्मभस्त्रिकां हरतीति दृतिहरिः = श्वा । नाथं = नासारज्जुं हरतीति नाथहरिः = पशुः ।</F> <F>2. संह्रियन्तेऽनेन, अत्र इति वा संहारः = युद्धम्, प्रलयश्च । ‘अध्यायन्यायोद्यावसंहाराश्च’ (3-3-122) इति निपातनात् घञ् । सूत्रे चकारस्यानुक्तसमुच्चायार्थकत्वात् अवहारः इत्यपीति काशिका । अवहारः = चोरः । घापवादो घञ् । उपसर्गेण धातोरर्थाः भिद्यन्ते; तथाचोक्तं पूर्वैः-“उपसर्गेण धात्वर्थो बलादन्यत्र नीयते । विहाराहारसंहारप्रहारपरिहारवत् ॥” इति ।</F> <F>3. ‘अकर्तरि च कारके संज्ञायाम्’ (3-3-19) इति घञ् । ह्रियते पश्यतां मनोऽनेनेति हारः = मुक्तादिसरः ।</F> <F>4. भिदादि (3-3-104) पाठात् स्त्रियामङि, ‘ऋदृशोऽङि—’ (7-4-16) इति गुणे, गणपाठादेव दीर्घे च रूपम् । हरणं हारा ।</F> <F>5. आह्रियन्तेऽस्मात् रसाः इति आहारः भोजनम् । एवम् अभ्यवहारः इत्यपि । अत्र ‘अकर्तरि च—’ (3-3-19) इति घञ् ।</F> <F>6. हरति पापादिकमिति हरः = शिवः । पचाद्यच् । प्रणतार्ति हरतीति प्रणतार्तिहरः । अत्र ‘हरतेरनुद्यमने—’ (3-2-9) इति अच् । पश्यन्तं अनादृत्य हरतीति पश्यतोहरः-कस्यचित्संज्ञा । ‘षष्ठी चानादरे’ (2-3-38) इति षष्ठी । ‘षष्ठ्या आक्रोशे’ (6-3-21) इति षष्ठ्या अलुक् ।</F> <F>7. हरति नतानां क्लेशादीन् इति हरिः = विष्णुः । अत्र ‘हरतेर्दृतिनाथयोः पशौ’ (3-2-25) इत्यत्र योगविभागेन इन्प्रत्ययः । केचित् तु योगविभागे भाष्यादिप्रमाणाभावात् औणादिके इन्प्रत्यये साधयन्ति ।</F>"
        }
    ]
}