{
    "word": "कूर्म्मः",
    "SKD": [
        {
            "word": "कूर्म्मः",
            "eid": "8502",
            "pagenum": "2-170-c",
            "content": "कूर्म्मः¦, पुं, (कुत्सितः ईषद् वा ऊर्म्मिः वेगो यस्य । के जले ऊर्म्मिर्यस्येति वा पृषोदरात् साधुः ।) जलजन्तुविशेषः । काछिम् इति भाषा । (यथा, भगवद्गीतायाम् । २ । ५८ । “यदा संहरते चायं कूर्म्मोऽङ्गानीव सर्व्वशः । इन्द्रियाणीन्द्रियार्थेभ्यस्तस्य प्रज्ञा प्रतिष्ठिता” ॥) तत्पर्य्यायः । कच्छपः २ पञ्चनखः ३ गुह्यः ४ पञ्चगुप्तः ५ पीबरः ६ कमठः ७ जलगुल्मः ८ । इति जटाधरः ॥ अस्य मांसादिगुणपर्य्यायान्तरौ कच्छपशब्दे द्रष्टव्यौ ॥ * ॥ (तल्लक्षणं यथा, वृहत्संहितायाम् ६४ अध्याये । “स्फटिकरजतवर्णो नीलराजीव चित्रः कलशसदृशमूर्त्तिश्चारुवंशश्च कूर्म्मः । अरुणसमवपुर्व्वा सर्षपाकारचित्रः सकलनृपमहत्त्वं मन्दिरस्थः करोति ॥ अञ्जनमृङ्गश्यामवपुर्वा विन्दुविचित्रोऽव्यङ्गशरीरः । सर्पशिरा वा स्थूलगलोयः सोपि नृपाणां राष्ट्रविवृद्ध्यै ॥ वैदूर्य्यत्विट् स्थूलकण्ठस्त्रिकोणो गूढश्छिद्रश्चारुवंशश्च शस्तः । क्रीडावाप्यां तोयपूर्णे मणौ वा कार्य्यः कूर्म्मो मङ्गलार्थं नरेन्द्रैः” ॥ परमेश्वरः । यथाह ऋग्वेदभाष्योपक्रमणिकायां दयानन्दः । “परमेश्वरेणेदं सकलं जगक्त्रियते तस्मात् तस्य कूर्म्म इति संज्ञा” ॥ प्रजापतेरवतारविशेषः । यथा, शतपथब्राह्मणे । ७ । ५ । १ । ५ । “स यत् कूर्म्मो नाम एतद्वा रूपं कृत्वा प्रजापतिः प्रजा असृजत यदसृजताकरोत्तद् यदकरोत् तस्मात् कूर्म्मः कश्यपो वै कूर्म्मस्तस्मादाहुः सर्व्वाः प्रजाः काश्यप्य इति । स यः स कूर्म्मोऽस्य स आदित्यः” ॥ इति ॥ * ॥) वाह्यवायुविशेषः । यथा, “उन्मीलने स्मृतः कूर्म्मो भिन्नाञ्जनसमप्रभः” ॥ इति शारदातिलकटीका ॥ * ॥ मुद्राविशेषः । यथा, “वामहस्तस्य तर्जन्यां दक्षिणस्य कनिष्ठया । तथा दक्षिणतर्जन्यां वामाङ्गुष्ठेन योजयेत् ॥ उन्नतं दक्षिणाङ्गुष्ठं वामस्य मध्यमादिकाः । अङ्गुलीर्योजयेत् पृष्ठे दक्षिणस्य करस्य च ॥ वामस्य पितृतीर्थेन मध्यमानामिके तथा । अधोमुखे च ते कुर्य्याद्दक्षिणस्य करस्य च ॥ कूर्म्मपृष्ठसमं कुर्य्याद्दक्षपाणिञ्च सर्व्वतः । कूर्म्ममुद्रेयमाख्याता देवताध्यानकर्म्मणि” ॥ इति तन्त्रसारः ॥ * ॥ (आसनविशेषः । यथा हठयोगदीपिकायाम् । १ । २२ । “गुदं निरुध्य गुल्फाभ्यां व्युत्क्रमेण समाहितः । कूर्म्मासनं भवेदेतदिति योगविदो विदुः” ॥) सत्ययुगे समुद्रमन्थनकाले मन्दरपर्व्वतधारणार्थं कच्छपरूपभगवदवतारविशेषः । यथा, “क्षीरोदमध्ये भगवान् कूर्म्मरूपी स्वयं हरिः” ॥ इति पद्मपुराणम् ॥ अपि च । “विलोक्य विघ्नेशविधिं तदेश्वरो दुरन्तवीर्य्योऽवितथोऽभिसन्धिः । कृत्वा वपुः काच्छपमद्भुतं महत् प्रविश्य तोयं गिरिमुज्जहार” ॥ इति श्रीभागवतम् ॥ * ॥ (“काश्यपपत्न्याः कद्रोः पुत्त्रेषु एकः । स च नागविशेषः । यथा, महाभारते । १ । ६५ । ४१ । “शेषोऽनन्तो वासुकिश्च तक्षकश्च भुजङ्गमः । कूर्म्मश्च कुलिकश्चैव काद्रवेयाः प्रकीर्त्तिताः” ॥)"
        }
    ]
}