{
    "word": "मध्यमेश्वरः",
    "SKD": [
        {
            "word": "मध्यमेश्वरः",
            "eid": "26128",
            "pagenum": "3-604-b",
            "content": "मध्यमेश्वरः¦, पुं, (मध्यमस्य स्थानस्य ईश्वरः ।) काशीस्थशिवलिङ्गविशेषः । यथा, “धन्यास्तु खलु ते विप्रा मन्दाकिन्यां कृतोदकाः । अर्च्चयन्ति महादेवं मध्यमेश्वरमीश्वरम् ॥ स्नानं दानं तपः श्राद्धं पिण्डनिर्व्वापणं त्विह । एकैकशः कृतं विप्राः पुनन्त्यासप्तमं कुलम् ॥ सन्निहित्वा अपस्पृश्य राहुग्रस्ते निशाकरे । यत् फलं लभते मर्त्यस्तस्माद्दशगुणं त्विह ॥ एवमुक्त्वा महायोगी मध्यमे शान्तिके प्रभुः । उवास सुचिरं कालं पूजयन् वै महेश्वरम् ॥” इति कौर्म्मे ३१ अध्यायः ॥"
        }
    ]
}