{
    "word": "मिदा",
    "KRM": [
        {
            "word": "मिदा",
            "eid": "1255",
            "pagenum": 1023,
            "content": "(1255) <b>“ञि मिदा स्नेहने”</b>¦ (I-भ्वादिः-743. सक. सेट्. आत्म.) <dvsn n='NI'>‘मेदते मेद्यतीत्येते स्नेहने, मिन्दयेण्णिचि । ऋदितो मेदते मेदेन्मेधाहिंसनयोर्द्वयोः ॥’ (श्लो. 104) इति देवः । हरदत्तस्तु धातोरस्य भ्वादिषु पाठं नानुमेने इति ‘निष्ठा शीङ्—’ (1-2-19) इति सूत्रे पदमञ्जर्यां व्यक्तम् । मेदकः-दिका, मेदकः-दिका, मिमेदिषकः-मिमिदिषकः-षिका, मेमिदकःदिका; मेदिता-त्री, मेदयिता-त्री, मिमेदिषिता-मिमिदिषिता-त्री; मेमिदिता-त्री; इत्यादीनि सर्वाण्यपि रूपाणि भौवादिकक्ष्वेदतिवत् (326) ज्ञेयानि । निष्ठायाम्-<sup>1</sup> मिन्नः, <sup>A</sup> <sup>2</sup> प्रमेदितम्-प्रमिन्नम्-[अनेन], प्रमिन्नः, <sup>B</sup> प्रमेदितः, <sup>3</sup> मेदुरः, <sup>C</sup> <sup>4</sup> मेदः, <sup>5</sup> मेदिनी, <sup>6</sup> मित्रम्-मित्रा, <sup>7</sup> मेदः, इतीमानि घातोरस्माद् विशेषेण भवन्ति । अस्यात्मनेपदित्वात् शानचि मेदमानः, मेदिष्यमाणः, इत्यादीनि रूपाणि भवन्तीति ज्ञेयम् । <F>1. ‘ञीतः क्तः’ (3-2-187) इति वर्तमाने कर्तरि क्तप्रत्यये, ‘आदितश्च’ (7-216) इति इण्निषेधे च, ‘रदाभ्यां निष्ठातो नः, पूर्वस्य च दः’ (8-2-42) इति निष्ठातकारधातुदकारयोर्नत्वे च रूपमेवम् ।</F> <F>A. ‘उद्वृत्तनयनो मिन्नान् मन्त्रिणः स्वान् व्यसर्जयत् ॥’ भ. का. 9. 16.</F> <F>2. अस्यैव धातोर्निष्ठायाम् भावे आदिकर्मणि च, ‘विभाषा भावादिकर्मणोः’ (7-2-17) इतीड्विकल्पे, इट्पक्षे, ‘निष्ठा शीङ्स्विदिमिदिक्ष्विदिधृषः’ (1-2-19) इति सेटो निष्ठायाः कित्त्वनिषेधाद् गुणे प्रमेदितम्, प्रमेदितः इति भवतः । इडभावपक्षे तु कर्त्रर्थकक्तप्रत्ययान्तवत् प्रक्रिया ज्ञेया ।</F> <F>B. ‘प्रमेदिताः सपुत्रास्ते सुस्वान्ता बाढविक्रमाः ।’ भ. का. 9. 17.</F> <F>3. ‘भञ्जभासमिदो घुरच्’ (3-2-161) इति तच्छीलादिषु कर्तृषु घुरच्प्रत्यये गुणे च रूपमेवम् । मेदुरः = वसाविशेषवान् पश्वादिः ।</F> <F>C. ‘प्रद्योतनस्योदयमाप्य गोपाः श्वेतांशुकोन्मेदुरचारुवेषाः ।’ धा. का. 2. 1.</F> <F>4. कर्तरि पचाद्यचि गुणे च रूपमेवम् । मेदः = असुरविशेषः ।</F> <F>5. ग्रह्यादित्वात् (3-1-134) कर्तरि णिनिप्रत्यये स्त्रियाम्, ‘ऋन्नेभ्यः—’ (4-1-5) इति ङीपि च रूपमेवम् । मेदिनी = भूमिः ।</F> <F>6. ‘अमिचिमिदिशसिभ्यः क्त्रः’ (द. उ. 8. 86) इति क्त्रप्रत्यये रूपमेवम् । मेदतीति मित्रम् = सुहृत् । सुहृदि अभिधेये नपुंसकलिङ्गत्वम्, सूर्ये तु पुँल्लिङ्गता, गन्धद्रव्ये तु स्त्रीलिङ्गत्वमस्यैव पदस्येति ज्ञेयम् ।</F> <F>7. ‘असुन्’ (द. उ. 9-49) इत्यस्मादसुन्प्रत्यये गुणे च रूपमेवम् । मेदः = वसा ।</F>"
        },
        {
            "word": "मिदा",
            "eid": "1256",
            "pagenum": 1024,
            "content": "(1256) <b>“ञि मिदा स्नेहने”</b>¦ (IV-दिवादिः-1243. सक. सेट्. पर.) <dvsn n='NI'>‘मेदते मेद्यतीत्येते स्नेहने, मिन्दयेण्णिचि ।’ (श्लो. 104) इति देवः । मेदकः-दिका, मेदकः-दिका, मिमेदिषकः-मिमिदिषकः-षिका, मेमिदकः-दिका; मेदिता-त्री, मेदयिता-त्री, मिमेदिषिता-मिमिदिषिता-त्री, मेमिदिता-त्री; इत्यादीनि सर्वाण्यपि रूपाणि दैवादिकक्ष्विद्यतिवत् (327) ज्ञेयानि । शतरि<sup>8</sup> प्रमेद्यन्<sup>D</sup> न्ती, मेदिष्यन्-न्ती-ती, इति रूपाणि भवन्त्यस्येति विशेषः । <F>8. शतरि, ‘दिवादिभ्यः—’ (3-1-69) इति विकरणप्रत्यये श्यनि, तस्यापित्सार्व धातुकत्वेन ङिद्वद्भावाद् अङ्गस्य गुणनिषेधे प्राप्ते सति, ‘मिदेर्गुणः’ (7-3-86)इति गुणो विधीयते, तेन रूपमेवमिति ज्ञेयम् ।</F> <F>D. ‘नभ्यांस्तुभ्य विभो जयेति नुवते क्लिद्यन् प्रमेद्यद्रुजम्—॥’ धा. का. 2. 67.</F>"
        }
    ]
}