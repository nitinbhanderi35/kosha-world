{
    "word": "मार्द्दवं",
    "SKD": [
        {
            "word": "मार्द्दवं",
            "eid": "27249",
            "pagenum": "3-711-a",
            "content": "मार्द्दवं¦, क्ली, (मृदोर्भाव इति । मृदु + “पृथ्वादिभ्य इमणिज् वा ।” ५ । १ । १२२ । इत्यत्र । “वावचनमणादेः समावेशार्थम् ।” इति काशिकोक्तेरण् ।) परदुःखप्रदर्शनात् पीडाबुद्धिः । मृदुता । यथा, “मार्द्दवं कोमलस्यापि संस्पर्शासहतोच्यते । उत्तमं मध्यमं प्रोक्तं कनिष्ठञ्चेति तत्त्रिधा ॥” उत्तमं यथा, “अभिनवमालिकामियं साशयनववंशिराधिका विशिष्ये । न कुसुमपटलं दरापि जग्लौ तदनुभवात्तनुरेव सव्रणासीत् ॥” मध्यमं यथा, “चित्रं धनिष्ठे तनुवाससोऽपि चीनस्य पीनस्तनि ! सङ्गमेन । लिप्तेन तल्लोहितचन्दनेन मूर्त्तिर्दिदूना सखि ! लोहितासीत् ॥ कनिष्ठं यथा, रससुधाकरे आमोदमामोदनमादधानं निलीननीलालकचञ्चरीकम् । क्षणेन पद्मामुखपद्ममासीत् त्विषा रवेः कोमलयापि ताम्रम् ॥” इत्युज्ज्वलनीलमणिः ॥ (अकाठिन्यम् । यथा, रघौ । ८ । ४३ । “विललाप सवाष्पगद्गदं सहजामप्यपहाय धीरताम् । अभितप्तमयोऽपि मार्द्दवं भजते कैव कथा शरीरिषु ॥”)"
        }
    ]
}