{
    "word": "माक्षिकं",
    "SKD": [
        {
            "word": "माक्षिकं",
            "eid": "26999",
            "pagenum": "3-686-a",
            "content": "माक्षिकं¦, क्ली, (मक्षिकाभिः कृतम् । मक्षिका + “संज्ञायाम् ।” ४ । ३ । ११७ । इति ठक् ।) मधु । इत्यमरः । २ । ९ । १०७ ॥ नीलवर्णमध्यममक्षिकाकृततैलवर्णमधु । अस्य गुणाः । क्षौद्राल्लघुतरत्वम् । रूक्षत्वम् । श्रेष्ठत्वम् । श्वासादिरोगे विशेषतः प्रशस्ततरत्वञ्च । इति राजवल्लमः ॥ धातुविशेषः । धातुमाखी इति हिन्दीभाषा । तद्द्विविधम् । स्वर्णमाक्षिकं रौप्यमाक्षिकञ्च । तत्पर्य्यायः । माक्षीकम् २ पीतकम् ३ धातुमाक्षिकम् ४ तापिच्छम् ५ ताप्यकम् ६ ताप्यम् ७ आपीतम् ८ पीतमाक्षिकम् ९ आवर्त्तम् १० मधुधातुः ११ क्षौद्रधातुः १२ माक्षिकधातुः १३ । इति राजनिर्घण्टः ॥ कदम्बः १४ चक्रनाम १५ अजनामकम् १६ । इति हेमचन्द्रः । ४ । १२० ॥ अस्य गुणाः । मधुरत्वम् । तिक्तत्वम् । अम्लत्वम् । कफभ्रमहृल्लासमूर्च्छार्त्तिश्वासकासविषापहत्वञ्च । “माक्षिकं द्विविधं प्रोक्तं हेमाह्वं तारमाक्षिकम् । भिन्नवर्णविशेषत्वाद्रसवीर्य्यादिकं पृथक् ॥ तारपादादिके तारमाक्षिकञ्च प्रशस्यते । देहे हेमाभकं शस्तं रोगहृद्बलपुष्टिदम् ॥” इति राजनिर्घण्टः ॥ अपि च । “लेखनो माक्षिको धातुः सुवर्णरजतद्युतिः । जराजित् पाण्डुरोगघ्नः क्षयकुष्ठज्वरापहः ॥ मधुरोऽम्लः कटुःपाके किञ्चिदुष्णोऽमृतोपमः ॥” इति कश्चिद्राजवल्लभः ॥ (उपधातुविशेषः । यथा, सुखबोधे । “माक्षिकं तुत्थिताभ्रे च नीलाञ्जनशिलालकाः । रसकञ्चेति विज्ञेया एते सप्तोपधातवः ॥”)"
        }
    ]
}