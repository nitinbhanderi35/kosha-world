ि तथापि च । यावदशौचमुदकं पिण्डमेकञ्च दद्युः</q> इत्यादिवाक्य­पर्य्यालोचनया पिण्डाशौचयोः समव्याप्तिसिद्धैः तस्मात् दत्तकतज्जनकादीनाञ्च परस्परं नाशौचादि । यत्तु <q>वैजिकादपि सम्बन्धादनुरुन्ध्यादघं त्र्यहमिति</q> तदपि <q>व्यपैति ददतः स्वधा</q> इत्यनेनापोदितम् दत्तकातिरिक्तस्थले तस्य सावकाशत्वात् । किञ्च अशौचोदकदानादौ गोत्र­सापिण्ड्ययोर्मिलितयोर्निमित्तत्वावगमात् अन्यतरापाये न तन्निमित्तमशौचादि । तथा च शङ्खलिखितौ <q>स­पिण्डता तु विज्ञेया गोत्रतः साप्तपौरुषी । पिण्डश्चोद­कदानञ्च शौचाशौचं तदानुगमिति</q> । प्रतिग्रहीतृपित्रादीनान्तु दत्तकादिमरणे त्रिरात्रम­शौचम् । तदाह वृहस्पतिः अन्याश्रितेषु दारेषु पर­पत्नीसुतेषु च । मृतेष्वाप्लुत्य शुद्ध्यन्ति त्रिरात्रेण द्विजोत्तमाः” । इदञ्च त्रिरात्राशौचविधानं यत्­प्रतियोगिकं भार्य्यात्वं पुत्रत्वञ्च तस्यैव । त्रिपुरुषा­लन्तरवर्तिनां पितृसपिण्डानान्तु पृथगाह मरीचिः <q>सूतके मृतके चैव त्रिरात्रं परपूर्वयोः । एकाहस्तु सपिण्डानां त्रिरात्रं यत्र वै पितुः</q> इति । यद्यपि दत्तकादीनामुत्पन्नानामेव स्वीकारात् परिग्रहीतुस्त­दुत्पत्त्याशौचं न घटते तथापि तदपत्योत्पत्त्याशौचं घटत एवेति सूतकनिर्द्देशः । इदमपि समानजाती­यानामेव पुत्राणाम् । तथा च ब्रह्मपुराणम् । <q>औरसं वर्ज्जयित्वा तु सर्ववर्णेषु सर्वदा । क्षेत्रजादिषु पुत्रेषु जातेषु च मृतेषु च । अशो