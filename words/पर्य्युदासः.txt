{
    "word": "पर्य्युदासः",
    "SKD": [
        {
            "word": "पर्य्युदासः",
            "eid": "20745",
            "pagenum": "3-074-a",
            "content": "पर्य्युदासः¦, पुं, परि सर्व्वतोभावेन उदास्यते विधियत्र सः । (परि + उत् + अस् + घञ् ।) तस्य लक्षणम् श्राद्धविवेके । “सामान्यशास्त्रप्राप्तनिषेधस्यैव पर्य्युदासत्वम् ॥” अपि च मलमासतत्त्वे । “प्राधान्यन्तु विधेर्यत्र प्रतिषेधेऽप्रधानता । पर्य्युदासः स विज्ञेयो यत्रोत्तरपदेन नञ् ॥” अस्योदाहरणम् । अमावस्यायां पितृभ्यो दद्यात् रात्रौ श्राद्धं न कुर्व्वीत । अत्र श्राद्धकरणे रात्रेः पर्य्युदासः ॥ (यथा च साहित्यदर्पणे । ७ । ३ । “जुगोपात्मानमत्रस्तो भेजे धर्म्ममनातुरः । अगृध्नुराददे सोऽर्थानसक्तः सुखमन्वभूत् ॥ अत्रात्रस्ततामनूद्यात्मगोपनाद्येवविधेयमिति नञः पर्य्युदासतया गुणभावो युक्तः ॥”)"
        }
    ]
}