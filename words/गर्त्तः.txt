{
    "word": "गर्त्तः",
    "SKD": [
        {
            "word": "गर्त्तः",
            "eid": "10668",
            "pagenum": "2-311-a",
            "content": "गर्त्तः¦, पुं, (गिरति ग्रसति स्वस्मिन् पतितं जीवजातादिकमित्यर्थः । गॄ निगरणे + “हसिमृग्रिण्वामिदमीति ।” उणां । ३ । ८६ । इति तन् ।) भुवि श्वभ्रम् । गाडा इति भाषा ॥ तत्पर्य्यायः । अवटः २ । इत्यमरः । १ । ८ । २ ॥ भूरन्ध्रम् ३ दरः ४ श्वभ्रम् ५ । इति जटाधरः ॥ आवटिः ६ आवटुः ७ पृथिवीरन्ध्रम् ८ । इति शब्दरत्नावली ॥ (यथा, मार्कण्डेये । २१ । ९ । “धरण्यां विवृते गर्त्ते निपपात लघुक्रमः ॥”) त्रिगर्त्तदेशः । कुकुन्दरः । इति मेदिनी । ते । १३ ॥ रोगभेदः । इति शब्दरत्नावली ॥ (मातृगर्भरूपगह्वरम् । यथा, भागवते । ३ । ३१ । ५ । “शेते विण्मूर्त्तयोर्गर्त्ते स जन्तुर्जन्तुसम्भवे ॥” कूषः । यथा, तत्रैव । ३ । १३ । ३४ । “यद्रोमगर्त्तेषु निलिल्युरध्वरास्तस्मै नमः कारणशूकराय ते ॥” नरकविशेषः । यथा, मार्कण्डेये । २१ । १० । “निपपात महागर्त्ते तिमिरौघसमावृते ॥” अष्टधनुःसहस्रेभ्यो न्यूनगतिदेवखातभेदः । एतल्लक्षणं यथा, छन्दोगपरिशिष्टे । “धनुः सहस्राण्यष्टौ च गतिर्यासां न विद्यते । न ता नदीशब्दवहा गर्त्तास्ताः परिकीर्त्तिताः ॥” अस्योदाहरणं यथा, मनौ । ४ । २०३ । “नदीषु देवखातेषु तडागेषु सरःसु च । स्नानं समाचरेन्नित्यं गर्त्तप्रस्रवणेषु च ॥” गीर्य्यते स्तूयते वेदस्तुतिं कुर्व्वता जनेनेति । ग + तन् गुणश्च । देवरथः । यथा, ऋग्वेदे । ५ । ६२ । ८ । “आरोहथो वरुण ! मित्र ! गर्त्तमतश्चाक्षाथे अदितिं दितिं च ॥” “गर्त्तं रथम ॥” इति भाष्यम् ॥)"
        }
    ]
}