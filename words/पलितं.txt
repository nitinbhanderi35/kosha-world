{
    "word": "पलितं",
    "SKD": [
        {
            "word": "पलितं",
            "eid": "20827",
            "pagenum": "3-080-c",
            "content": "पलितं¦, क्ली, (पलि + भावे क्तः । यद्वा, फलनमिति । फल + “फलेरितजादेश्च पः ।” उणां । ५ । ३४ । इति इतच् फस्य पत्वम् ।) जरसा केशादौ शौक्ल्यम् । केशपाकः । इत्यमरः । २ । ६ । ४१ ॥ (यथा, मनुः । ६ । २ । “गृहस्थस्तु यदा पश्येद्बलीपलितमात्मनः । अपत्यस्यैव चापत्यं तदारण्यं समाश्रयेत् ॥”) तस्य निदानं यथाह माधवकरः । “क्रोधशोकश्रमकृतः शरीरोष्मा शिरोगतः । पित्तञ्च केशान् पचति पलितं तेन जायते ॥” तच्चिकित्सा यथा, “लौहचूर्णस्य कर्षन्तु दशार्द्धञ्चूतमज्जतः । धात्रीफलद्बयं पथ्ये द्बे तथैकं विभीतकम् ॥ पिष्ट्वा लोहमये भाण्डे स्थापयेन्निशि वासयेत् । लेपोऽयमचिराद्धन्ति पलितं नेह संशयः ॥ दशार्द्धं पञ्चकर्षाणि । काशमर्य्या मूलमादौ सहचरकुसुमं केतकस्यापि मूलं लौहं चर्णं सभृङ्गं त्रिफलपलयुतं तैलमेभिः पचेयुः । कृत्वा लोहस्य भाण्डे क्षितितलनिहितं स्थापयेन्मासमेकं केशाः काशप्रकाशा अपि मधुपनिभा अस्य योगाद्भवन्ति ॥ त्रिफला नीलिकापत्रं भृङ्गराजोऽयसो रजः । अवीमूत्रेण संपिष्टं लेपात् कृष्णीकरं परम् ॥” इति भावप्रकाशे मध्यखण्डे क्षुद्ररीगाधिकारे ॥ शैलजम् । तापः । कर्द्दमः । इति मेदिनी । ते, १२२ ॥ (पल गतौ + “लोष्टपलितौ ।” उणां । ३ । ९२ । इति क्तप्रत्ययेन निपातनात् सिद्धम् ।) केशपाशः । इति हेमचन्द्रः उज्ज्वलदत्तश्च ॥"
        }
    ]
}