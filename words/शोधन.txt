{
    "word": "शिवलिङ्ग",
    "CAE": [
        {
            "word": "शिवलिङ्ग",
            "eid": "32548",
            "pagenum": 548,
            "content": "शिवलिङ्ग¦ <lex>n.</lex> the phallus of Śiva."
        }
    ],
    "CCS": [
        {
            "word": "शिवलिङ्ग",
            "eid": "24669",
            "pagenum": 444,
            "content": "शिवलिङ्ग¦ <i>n.</i> Śivaphallus."
        }
    ],
    "MW": [
        {
            "word": "शिवलिङ्ग",
            "eid": "217789",
            "pagenum": "1075,2",
            "content": "शिव—लिङ्ग ¦ <lex>n.</lex> <s1 slp1='Siva'>Śiva</s1>'s genital organ or <s1 slp1='Siva'>Śiva</s1> worshipped in the form of the <s1 slp1='liNga'>Liṅga</s1>, <ls>VarBṛS.</ls>; <ls>Kathās.</ls><info lex='n'/>"
        },
        {
            "word": "शिवलिङ्ग",
            "eid": "217790",
            "pagenum": "1075,2",
            "content": "¦ any temple or spot dedicated to the worship of <s1 slp1='Siva'>Śiva</s1>'s <s1 slp1='liNga'>Liṅga</s1>, <ls>MW.</ls><info lex='inh'/>"
        },
        {
            "word": "शिवलिङ्ग",
            "eid": "217791",
            "pagenum": "1075,2",
            "content": "¦ <ab>N.</ab> of the city <s1 slp1='kASI'>Kāśī</s1> or Benares, <ls>Gal.</ls><info lex='inh'/>"
        },
        {
            "word": "शिवलिङ्ग",
            "eid": "217792",
            "pagenum": "1075,2",
            "content": "शिव—लिङ्ग ¦ <lex>m.</lex> (with चोल-भूपति) <ab>N.</ab> of an author<info lex='m'/>"
        }
    ],
    "PUI": [
        {
            "word": "शिवलिङ्ग",
            "eid": "14469",
            "pagenum": 3,
            "content": "<i>Śivaliṅga</i>¦ — sacred to Jalapriyā,<sup>1</sup> the sun to be worshipped in the form of.<sup>2</sup> <F>1) M. 13. 33.</F> <F>2) Ib. 55. 5.</F>"
        }
    ],
    "PW": [
        {
            "word": "शिवलिङ्ग",
            "eid": "112678",
            "pagenum": 6,
            "content": "शिवलिङ्ग¦ <lex>n.</lex> <dvsn n='1'>— 1〉 <is>Śiva</is>-<i>Phallus</i> <ls>Ind. St. 15,286. 291. 362</ls>. <dvsn n='1'>— 2〉 *<ab>Bein.</ab> der Stadt <is>Kāśī</is> <ls>GAL.</ls>"
        }
    ],
    "PWG": [
        {
            "word": "शिवलिङ्ग",
            "eid": "99698",
            "pagenum": 7,
            "content": "शिवलिङ्ग¦ <lex>n.</lex> <i>Phallus</i> <ls>VARĀH. BṚH. S. 50, 2.</ls> <ls>KATHĀS. 43, 158.</ls> <ls>Verz. d. Oxf. H. 39,b,6.</ls> <ls>WILSON, Sel. Works 2, 217.</ls> <ls>KṢITĪŚ. 24, 20. 26, 11. fg.</ls> <ls>TĀRAN. 267.</ls> — शिवालिङ्गपरीक्षा (!) <ls>Verz. d. B. H. No. 911.</ls>"
        }
    ],
    "SHS": [
        {
            "word": "शिवलिङ्ग",
            "eid": "40283",
            "pagenum": 720,
            "content": "शिवलिङ्ग¦ n. (-ङ्गं) ŚIVA in the form of a phallus."
        }
    ],
    "SKD": [
        {
            "word": "शिवलिङ्ग",
            "eid": "35727",
            "pagenum": "5-097-c",
            "content": "शिवलिङ्गं¦, क्ली, (शिवस्य लिङ्गम् ।) महादेवस्य शेफः । तस्योत्पत्तिर्यथा, “तत्रापि गत्वा मदनो ददर्श वृषकेतनम् । दृष्ट्वा प्रहर्त्तुकामोऽस्य ततः स प्राद्रवद्धरः ॥ ततो दारुवनं घोरं मदनाभिसृतो हरः । विवेश ऋषयो यत्र सपत्नीका व्यवस्थिताः ॥ ते चापि ऋषयः सर्व्वे दृष्ट्वा मूर्ध्ना नताभवन् । ततस्तान् प्राह भगवान् भिक्षां मे प्रतिदीयताम् ततस्ते मौनिनस्तस्थुः सर्व्व एव महर्षयः । तदाश्रमाणि पुण्यानि परिचक्राम नारद ! ॥ तं प्रविष्टं तदा दृष्ट्वा भार्गवात्रेययोषितः । प्रक्षोभमगमन् सर्व्वा हीनसत्त्वाः समन्ततः ॥ ऋते त्वरुन्धतीमेनामनसूयाञ्च भाविनीम् । एताभ्यां भर्त्तृपूजासु कृतं वै सुस्थिरं मनः ॥ ततः संक्षुभिताः सर्व्वा यत्र याति महेश्वरः । तत्र प्रयान्ति कामार्त्ता मदविह्वलितेन्द्रियाः ॥ त्यक्त्वाश्रमाणि शून्यानि खानि ता मुनियोषितः । अनुजग्मुर्यथा मत्तं करिण्य इव कुञ्जरम् ॥ ततस्तु ऋषयो दृष्ट्वा भार्गवाङ्गिरसो मुने । क्रोधान्विताब्रुवन् सर्व्वे लिङ्गोऽस्य पततां भुवि ततः पपात देवस्य लिङ्गं पृथ्वीं विदारयत् । अन्तर्द्धानं जगामाथ त्रिशूली नीललोहितः ॥ ततस्तत्पतितं लिङ्गं विभिद्य वसुधातलम् । रसातलं विवेशाशु ब्रह्माण्डं चोर्द्ध्वतोऽभिनत् ॥ ततश्चचाल पृथिवी गिरयः सरितो नगाः । पातालभुवनाः सर्व्वे जङ्गमाजङ्गमाः स्थिताः ॥ संक्षुब्धान् भुवनान् दृष्ट्वा भूर्लोकादीन् पितामहः । जगाम माधवं द्रष्टुं क्षीरोदं नाम सागरम् ॥ तत्र दृष्ट्वा हृषीकेशं प्रणिपत्य च भक्तितः । उवाच देव भुवनाः किमर्थं क्षुभिता विभो ॥ अथोवाच हरिर्ब्रह्मन् शार्व्वं लिङ्ग महर्षिभिः । पातितन्तस्य भारार्त्ता सञ्चचाल वसुन्धरा ॥ ततस्तदद्भुतमयं श्रुत्वा देवः पितामहः । तत्र गच्छामि देवेश एवमाह पुनः पुनः ॥ ततः पितामहो देवः केशवश्च जगत्पतिः । आजगाम तमुद्देशं यत्र लिङ्गं भवस्य तत् ॥ ततोऽनन्तं हरिर्लिङ्गं दृष्ट्वारुह्य खगेश्वरम् । पातालं प्रविवेशाथ विस्मयात्त्वरितो विभुः ॥ ब्रह्मा पद्मविमानेन ऊर्द्ध्वमाक्रम्य सर्व्वगः । नैवान्तमलभद्ब्रह्मा विस्मितः पुनरागतः ॥ विष्णुर्गत्वाथ पातालं सप्तलोकपरायणः । चक्रपाणिर्विनिष्क्रान्तो लेभेऽन्तं न महामुने ॥ विष्णुं पितामहश्चाह हरिर्ब्रह्माणमाह च । नमोऽस्तु ते शूलपाणे नमोऽस्तु वृषभध्वज । जीमूतवाहन कवे सर्व्वत्र्यम्बक शङ्कर ॥ महेश्वर हरेशान सुवर्णाक्ष वृषाकपे । दक्षयज्ञक्षयकर काल रुद्र नमोऽस्तु ते ॥ त्वमादिरस्य जगतस्त्वं मध्यं परमेश्वरः । भवानन्तश्च भगवान् सर्व्वगस्त्वं नमोऽस्तु ते ॥ पुलस्त्य उवाच । एवं संस्तूयमानस्तु तस्मिन् दारुवने हरः । सुरूपी ताविदं वाक्यमुवाच वदतां वरः ॥ हर उवाच । किमर्थं देवतानाथौ परिभूतक्रमन्त्विह । मां स्तुवाते भृशासुस्थं कामतापितविग्रहम् ॥ देवावूचतुः । तवाङ्गपातितं लिङ्गं यदेतद्भुवि शङ्कर । एतत् प्रगृह्यतां भूयस्ततो देव वदावहे ॥ हर उवाच । यद्यर्च्चयन्ति त्रिदशा मम लिङ्गं सुरोत्तमौ । तदेतत् प्रतिगृह्णीयात् नान्यथेति कथञ्चन ॥ ततः प्रोवाच भगवानेवमस्त्विति केशवः ॥ ब्रह्मा स्वयञ्च जग्राह लिङ्गं कनकपिङ्गलम् । ततश्चकार भगवांञ्चातुर्वर्ण्यं हरार्च्चने ॥ शास्त्राणि चैषां मुख्यानि नानोक्तिविदितानि च । आद्यं शैवं परिख्यातमन्यत् पाशुपतं मुने ॥ तृतीयं कालवदनं चतुर्थञ्च कपालिनम् । शैव आसीत् स्वयं शक्त्रिर्वशिष्ठस्य प्रियः सुतः ॥ तस्य शिष्यो बभूवाथ गोपायन इति श्रुतः । महापाशुपतस्त्वासीद्भारद्वाजस्तपोधनः ॥ तस्य शिष्योऽप्यभूद्राजा ऋषभः सोमकेश्वरः । कालास्यो भगवानासीदापस्तम्बस्तपोधनः ॥ तस्य शिष्यो वको वैश्यो नाम्ना क्राथेश्वरो मुने । महाव्रती च धनदस्तस्य शिष्यश्च वीर्य्यवान् ॥ कुन्दोदर इति ख्यातो जात्या शूद्रो महातपाः एवं स भगवान् ब्रह्मा पूजनाय शिवस्य च ॥ कृत्वा तु चातुराश्रम्यं स्वमेव भवनं गतः । गते ब्रह्मणि सर्व्वोऽपि तपः संहृत्य तं तदा ॥ लिङ्गं चित्रवने सूक्ष्मं प्रतिष्ठाप्य चचार ह ॥” इति वामनपुराणे ६ अध्यायः ॥ * ॥ अपिच । “ततः सृष्टिं चिन्तयतो ब्रह्मणो मोहितस्य च । बालिखिल्याः समुत्पन्नास्तपस्तप्तं समारभन् ॥ दिव्यं वर्षसहस्रं वै तेपुस्ते दुश्चरं तपः । ततः कालेन महता पार्व्वती च पतिव्रता ॥ तेषां तपः समालोक्य चाति देवी सुदुःखिता । प्रसाद्य देवदेवेशं शङ्करं प्राह सुव्रता ॥ क्लिश्यन्ति बालिखिल्याश्च प्रसादार्थं तव प्रभो । एतेभ्योऽपि प्रियं देव विधिवत् कुरु सेवया ॥ तच्छ्रुत्वा वचनं देव्याः पिनाकी परचिन्तकः । प्रोवाच कान्ते कालञ्च वचनं प्रियया सह ॥ न वेत्सि देवि तत्त्वेन धर्म्मस्य गहना गतिः । नैते धर्म्मं विजानन्ति यथार्थं धर्म्मचारिणः ॥ न दास्यामि वरं तेभ्यो यस्मात्ते मूढबुद्धयः । एतत् श्रुत्वाब्रवीत् देवी मा मैवं शंसितव्रताः ॥ ततो रुद्र उवाचेदं देवी देवः स्मिताननः । तिष्ठ त्वमत्र यास्यामि यत्रैते मुनिसत्तमाः ॥ इत्युक्ता तु ततो देवी शङ्करेण महात्मना । गच्छस्वे त्याह मुदिता भर्त्तारं भुवनेश्वरी ॥ यत्र ते मुनयः सर्व्वे काष्ठलोष्टसमाश्रिताः । तान् विलोक्य ततो देवो नग्नः सर्व्वाङ्गसुन्दरः ॥ वनमालाकृतापीडो युवा भिक्षाकपालभृत् । आश्रमे पर्य्यटन् भिक्षां मुनीनां नियतात्मनाम् ॥ देहि भिक्षां ततश्चोक्त्वा स भ्रमन्नाश्रमं ययौ । तं विलोक्याश्रमगतं योषितो ब्रह्मवादिनाम् ॥ सकौतुकस्वभावेन तस्य रूपेण मोहिताः । प्रोचुः परस्परं कार्य्यमस्ति पश्याम भिक्षुकम् ॥ परस्परमितीवोक्त्वा गृह्य मूलफलं बहु । गृहाण भिक्षामूचुस्तास्तं देवं मुनियोषितः ॥ तस्मै दत्त्वैव तां भिक्षां पप्रच्छुस्ताः स्मरातुराः नार्य्य ऊचुः । कौऽसौ नाम व्रतविधिस्तया तापस सेव्यते । यत्र नग्नेन लिङ्गेन वनमालाविभूषितः ॥ भवान् वै तापसो हृद्यो हृद्याः स्मो यदि मन्यसे । इत्युक्तस्तापसस्ताभिः प्रोवाच हसिताननः ॥ इदं मम व्रतं किञ्चिन्न रहस्यं प्रकाशते । शृण्वन्ति बहवो यत्र तत्र तत्र न विद्यते ॥ तस्य व्रतस्य सुभगा इति मत्वा भविष्यथ । एवमुक्तास्तदा तेन ताः प्रत्यूचुस्तदा मुनिम् ॥ ततोऽभ्येत्य गमिष्यामो मुने नः कौतुकं महत् इत्युक्त्वा तास्तदातीव जगृहुः पाणिपल्लवैः ॥ काचिच्चकर्ष बाहुभ्यां काचित् कामपरा तथा जानुभ्यामपरा नाभ्यां कचेषु ललनापरा ॥ अपरा तु कटीबन्धे चापरा पादयोरपि ! क्षोभं विलोक्य मुनय आश्रमेषु स्वयोषिताम् ॥ हन्यतामिति संभाष्य काष्ठपाषाणपाणयः । पातयन्ति च देवस्य लिङ्गमुद्बुध्य भीषणम् ॥ पातिते तु ततो लिङ्गे गतोऽन्तर्द्धानमीश्वरः । देव्या स भगवान् रुद्रः कैलासं नगमाश्रितः ॥ पतिते देवदेवस्य लिङ्गे नष्टे चराचरे । क्षोभो बभूव सुमहानृषीणां भावितात्मनाम् ॥ उवाचैको मुनिवरस्तत्र बुद्धिमतां वरः । विरिञ्चिं शरणं यामः स हि ज्ञास्यति चेष्टितम् ॥ एवमुक्त्वा सर्व्व एव ऋषयो लज्जिता भृशम् । ब्रह्मणः सदनं जग्मुर्देवैः सह निषेवितम् ॥ ऋषय ऊचुः । अज्ञानाच्च कृतं ब्रह्मन्नस्माभिर्ज्ञानदुर्ब्बलैः । तस्योपशमने यत्नं कुरु सर्व्वोपकारक ॥ ब्रह्मोवाच । गच्छामः शरणं देवं शूलपाणिं त्रिलोचनम् । प्रसादाद्देवदेवस्य भविष्यथ यथा पुरा ॥ इत्युक्त्वा ब्रह्मणा सार्द्धं कैलासं गिरिमुत्तमम् । ददृशुस्ते समासीनमुमया सहितं हरम् ॥ ततः स्तोतुं समारब्धो ब्रह्मा लोकपितामहः । अनन्ताय नमस्तुभ्यं वरदाय पिनाकिने ॥ एवं स्तुतो महादेवो ब्रह्मणा ऋषिभिस्तथा । उवाच मां मा व्रजतु लिङ्गं भोः पुरतः पुनः ॥ क्रियतां मद्वचः शीघ्रं येन मे प्रीतिरुत्तमा । भविष्यति प्रकृष्टा या लिङ्गस्यात्र न संशयः ॥ ये लिङ्गं पूजयिष्वन्ति मम भक्तिसमाश्रिताः । न तेषां दुर्लभं किञ्चित् भविष्यति हितं फलम् ॥” इति वामने ४२ अध्यायः ॥ * ॥ कुरुक्षेत्रस्थितानि लिङ्गानि यथा, सनत्कुमार उवाच । “वटस्य दक्षिणे भागे चक्रतीर्थं प्रकीर्त्तितम् । स्थाणोर्वटस्य पूर्व्वेण मम तीर्थं प्रकीर्त्तितम् ॥ स्थाणोर्वटस्योत्तरतस्तीर्थं गाणेश्वरं मतम् । स्थाणोटर्वस्य पश्चिमतः स्कन्दतीर्थं प्रकीर्त्तितम् ॥ इमानि पुण्यतीर्थानि मध्ये रुद्रवटः स्थितः । महादेवं समभ्यर्च्च्य प्राप्नोति परमं पदम् ॥ वटस्य चोत्तरे पार्श्वे तक्षकेण महात्मना । प्रतिष्ठितं महालिङ्गं सर्व्वकामप्रदायकम् ॥ वटस्य पूर्व्वदिग्भागे विश्वकर्म्मकृतं महत् । लिङ्गं प्रत्यङ्मुखं दृष्ट्वा सिद्धिमाप्नोति मानवः ॥ तत्रैव लिङ्गरूपेण संस्थिता या सरस्वती । तां प्रणम्य प्रयत्नेन बुद्धिं मेधाञ्च विन्दति ॥ वटपार्श्वस्थितं लिङ्गं ब्रह्मणा तत् प्रतिष्ठितम् । दृष्ट्वा वटेश्वरं देवं प्रयाति परमं पदम् ॥ ततः स्थाणुवटं दृष्ट्वा कृत्वा चापि प्रदक्षिणम् । प्रदक्षिणीकृता तेन सप्त द्वीपा वसुन्धरा ॥ स्थाणोः पश्चिमदिग्भागे नकुलीशो गणः स्मृतः । तमभ्यर्च्च्य प्रयत्नेन सर्व्वपापैः प्रमुच्यते ॥ तस्य दक्षिणदिग्भागे तीर्थं रुद्राकरं स्मृतम् । तस्मिन् स्नातः सर्व्वतीर्थस्नातो भवति मानवः ॥ तस्य चोत्तरदिग्भागे रावणेन महात्मना । प्रतिष्ठितं महालिङ्गं गोकर्णं नाम नामतः ॥ आषाढमासे या कृष्णा भविष्यति चतुर्दशी । तस्यां पश्यति गोकर्णं तस्य पुण्यफलं शृणु ॥ कामतोऽकामतो वापि यत् पापं तेन सञ्चितम् । तस्माद्विमुच्यते पापात् पूजयित्वा हरं शुचिः ॥ कौमारब्रह्मचर्य्येण यत् पुण्यं प्राप्यते नरैः । तत् पुण्यं सकलं तेषामष्टम्यां योऽर्च्चयेच्छिवम् यदिच्छेत् परमं रूपं सौभाग्यं धनसम्पदम् । कुमारेश्वरमाहात्म्यात् सिध्यते नात्र संशयः ॥ तस्य चोत्तरदिग्भागे लिङ्गपूजां विभीषणः । अजरश्चामरश्चैव कल्पयित्वा बभूव ह ॥ आषाढस्य तु मासस्य शुक्ला या चाष्टमी भवेत् । तस्याम्पूज्य सोपवासश्चामृतत्वमवाप्नुयात् ॥ पूर्व्वैश्च पूजितं लिङ्गं तस्मिन् स्थाने द्विजोत्तम । पूजयित्वा प्रयत्नेन सर्वकाममवाप्नुयात् ॥ दूषणस्त्रिशिराश्चैव तत्र पूज्य महेश्वरम् । यथाभिलषितान् कामानवापतुर्मुदान्वितौ ॥ चैत्रे मासि सिते पक्षे यो नरस्तत्र पूजयेत् । तस्य तौ वरदौ देवौ प्रयच्छेतां हि वाञ्छितम् ॥ स्थानोर्वटस्य पूर्व्वेण हस्तिपादेश्वरः स्थितः । तं दृष्ट्वा मुच्यते पापैरन्यजन्मसमुद्भवैः ॥ तस्य दक्षिणतो लिङ्गं हारीतस्य ऋषेः स्थितम् । यं प्रणम्य प्रयत्नेन सिद्धिमाप्तोति मानवः ॥ तस्य दक्षिणपार्श्वे तु हारितस्य महात्मनः । लिङ्गं त्रैलोक्यविख्यातं सर्व्वपापहरं शिवम् ॥ कङ्कालरूपिणा चापि रुद्रेणाशु महात्मना । प्रतिष्ठितं महालिङ्गं सर्व्वपापविनाशनम् ॥ भुक्तिमुक्तिप्रदं प्रोक्तं सर्वकिल्विषनाशनम् । तल्लिङ्गस्पर्शनादेव अग्निष्टोमफलं लभेत् ॥ तस्य पश्चिमदिग्भागे लिङ्गं सिद्धप्रतिष्ठितम् । सिद्धेश्वरं भुवि ख्यातं सर्व्वसिद्धिप्रदायकम् ॥ तद्दर्शनात् पूजनाच्च सर्व्वसिद्धिं हि बिन्दति । तस्य दक्षिणदिग्भागे मृकण्डेन महात्मना ॥ प्रतिष्ठितं यत्तु लिङ्गं दर्शनात् सिद्धिदायकम् । तस्य पूर्व्वे च दिग्भागे आदित्येन महात्मना ॥ प्रतिष्ठितं लिङ्गवरं सर्व्वकिल्विषनाशनम् । चित्राङ्गदस्तु गन्धर्व्वो रम्भा चाप्सरसां वरा ॥ परस्परं सानुरागौ स्थाणुदर्शनकाङ्क्षिणौ । दृष्ट्वा स्थाणुं पूजयित्वा सानुरागौ परस्परम् ॥ आगम्य वरदं देवं प्रतिष्ठाप्य महेश्वरम् । चित्राङ्गदेश्वरं दृष्ट्वा तथा रम्भेश्वरं हिज ॥ सुभगो दर्शनीयश्च कुले जन्म समाप्नुयात् । तस्य दक्षिणतो लिङ्गं शक्त्रिणा स्थापितं पुरा ॥ तस्य प्रसादात् सम्प्राप्तं मनसाचिन्तितं फलम् । पराशरेण मुनिना तथैवाराध्य शङ्करम् ॥ प्राप्तं कवित्वं परमं दर्शनाच्छङ्करस्य च । वेदव्यासेन मुनिना चाराध्य परमेश्वरम् ॥ सर्व्वज्ञत्वं ब्रह्मज्ञानं प्राप्तं देवप्रसादतः । स्थाणोः पश्चिमदिग्भागे वायुना जगदायुना ॥ प्रतिष्ठितं महालिङ्गं दर्शनात् पापनाशनम् । तस्यापि दक्षिणे भागे लिङ्गं हैमवतेश्वरम् ॥ प्रतिष्ठितं पुण्यकृता दर्शनात् सिद्धिदायकम् । तस्यापि पश्चिमे भागे कार्त्तवीर्य्येण स्थापितम् ॥ लिङ्गं पापहरं सद्यो दर्शनात् पुण्यमाप्नुयात् । तस्याप्युत्तरदिग्भागे तत्पार्श्वे स्थापितं पुनः ॥ आराध्य हनुमांश्चाप सिद्धिं देवप्रसादतः । तस्यैव पूर्व्वदिग्भागे विष्णुना प्रभविष्णुना ॥ आराध्य वरदं देवं चक्रं लब्धं सुदर्शनम् । तस्यापि पूर्व्वदिग्भागे इन्द्रेण वरुणेन च ॥ प्रतिष्ठितौ लिङ्गवरौ सर्व्वकामप्रदायकौ । एतानि मुनिभिः साध्यैरादित्यैर्वसुभिस्तथा ॥ सेवितानि प्रयत्नेन सर्व्वपापहराणि वै । स्थाणुलिङ्गस्य परितः ऋषिभिस्तत्त्वदर्शिभिः ॥ प्रतिष्ठितानि लिङ्गानि येषां संख्या न विद्यते । तथाह्युत्तरतश्चैव यावदोघवती नदी ॥ सहस्रमेकं लिङ्गानां देवपश्चिमतः स्थितम् । तस्यापि पूर्वदिग्भागे बालिखिल्यैर्म्महर्षिभिः ॥ प्रतिष्ठिता रुद्रकोटिर्यावत् सन्निहितं सरः । दक्षिणेन तु देवस्य गन्धर्व्वैर्यक्षकिन्नरैः ॥ प्रतिष्ठितानि लिङ्गानि तेषां संख्या न विद्यते । तिस्रः कोट्यर्द्धकोटी च लिङ्गानां वायुरब्रवीत् ॥ असंख्याताः सहस्राणि ये रुद्रा स्थाणुमाश्रिताः । एतज्ज्ञात्वा श्रद्दधानः स्थाणुलिङ्गं समाश्रयेत् ॥ यस्य प्रमादात् प्राप्नोति मनसा चिन्तितं फलम् अकामो वा सकामो वा प्रतिष्ठ्य स्थाणुमन्दिरम् ॥ विभुक्तः पातकैर्घोरैः प्राप्नोति परमं पदम् । चैत्रमासे त्रयोदश्यां दिने पुण्यतमे शुभे ॥ प्रतिष्ठितं स्थाणुलिङ्गं ब्रह्मणा लोकधारिणा । ऋषिभिर्देवसंघैश्च पूजितं शाश्वतीः समाः ॥ तस्मिन् काले निराहारा मानवाः श्रद्धयान्विताः । पूजयन्ति शिवं ये वै ते यान्ति परमं पदम् ॥ स्थाणुतीर्थमिदं ज्ञात्वा ये कुर्वन्ति प्रदक्षिणम् । प्रदक्षिणीकृता तैस्तु सप्तद्वीपा वमुन्धरा ॥” इति वामणपुराणे ४३ अध्यायः ॥ * ॥ एकगृहे लिङ्गद्वयार्च्चननिषेधो यथा, “गेहे लिङ्गद्वयं नार्च्च्यं शालग्रामद्वयं तथा । द्वे चक्रे द्वारकायास्तु नार्च्च्यं सूर्य्यद्वयं तथा ॥” तन्निर्म्माल्यभक्षणविधिनिषेधो यथा, “अभक्ष्यं शिवनिर्म्माल्यं पत्रं पुष्पं फलं जलम् । शालग्रामशिलायोगात् पावनं तद्भवेत् सदा ॥” इति वाराहे रौप्यसौवर्णार्च्चास्थापननामाध्यायः ॥ * ॥ लिङ्गपूजां विनान्यपूजाकरणनिषेधो यथा, “लिङ्गपूजां विना देवि ! अन्यपूजां करोति यः विफला तस्य पूजा स्यादन्ते नरकमाप्लुयात् । तस्माल्लिङ्गं महेशानि प्रथमं परिपूजयेत ॥” * ॥ तत्पूजनप्रशंसा यथा, “यद्राष्ट्रं लिङ्गपूजायां रहितं सततं प्रिये । तद्राष्ट्रं पतितं मन्ये विष्ठाभूमिसमं स्मृतम् ॥ ब्रह्मक्षत्त्रियविट् देवि यदि लिङ्गं न पूजयेत् । तत्क्षणात् परमेशानि त्रयश्चाण्डालतां व्रजेत् ॥ शूद्रश्च परमेशानि सदा शूकरवत् प्रिये । पूजयेत् परमेशानि चत्वारो ब्राह्मणादयः ॥ शिवार्च्चनन्तु पूजासु यद्गृहे वर्ज्जितं सदा । विष्ठागर्त्तसमं देवि तद्गृहं विद्धि पार्व्वति ॥ शाक्तो वा वैष्णवो वापि शैवो वा परमेश्वरि । आदौ लिङ्गं समभ्यर्च्च्य विल्वपत्रैर्वरानने ॥ पश्चादन्यं महेशानि शिवं प्रार्थ्य प्रपूजयेत् । शिवपूजां विना देवि ! अन्यपूजां करोति यः ॥ स एव रसनाहीनः कुम्भीरो जायते प्रिये । निर्म्माय पार्थिवं लिङ्गं रुद्रं संहाररूपिणम् ॥ आशुतोषं महादेवं शङ्करं वृषमध्वजम् । निर्म्माय पार्थिवं लिङ्गं विधिवत् पूजयेत् शिवम् ॥ शिवपूजा महेशानि यद्गृहे सततं प्रिये 