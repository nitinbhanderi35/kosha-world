{
    "word": "अवगोरणं",
    "SKD": [
        {
            "word": "अवगोरणं",
            "eid": "2417",
            "pagenum": "1-122-c",
            "content": "अवगोरणं¦, क्ली, (अव + गुर उद्यमे + ल्युट् ।) ताडनार्थदण्डादीनामुद्यम इति ब्राह्मणं ॥ मारिवार निमित्ते ठेङ्गा उठान इति भाषा । यथा प्रायश्चित्तविवेके । “दण्डनिपातप्रायश्चित्तेनैव गुरुणा तन्नान्तरीयकावगोरणप्रायश्चित्तमपि सम्पद्यतैत्युक्तं । ननु दण्डनिपातप्रायश्चित्तात् तदन्तःपातिनोऽवगोरणप्रायश्चित्तस्य कथं सिद्धिः । तथाहि मनुः । अवगूर्य्य चरेत् कृच्छ्रमतिकृच्छ्रं निपातने । अवगूर्य्य ब्राह्मणताडनार्थं दण्डमुद्यम्य शतयातनाजनकं यत् पापमुत्पादितं तत्क्षयकामः कृच्छ्रप्राजापत्यव्रतं चरेत् । तदुक्तं संयुधिकरणे । शंयोः प्रजापतेः प्रार्थनया देवैर्ब्राह्मणावगोरणफलत्वेन शतयातनाभिहिता । तथा च श्रुतिः । शंयुः प्रजापतिः प्रजाविनेता प्रजाहिते रतश्च देवानां हविर्वहन् आशिषोऽयाचत । देवास्त्ववगोरणे शतयातनास्त्वित्याशिषोऽददतेति । शास्त्रदीपिकादौ दर्शपौर्णमासप्रकरणे । देवा वै शंयुं वार्हस्पत्यमब्रुवन् हव्यं नो बहेति किं मे प्रजाया इति तेऽब्रुवन् यो ब्राह्मणायावगुरेत्तं शतेन यातयेत् यो निहन्यात् तं सहस्रेण यो लोहितमकरोत् यावतः पांशून् व्यनक्ति तावतः परिवत्सरान् स स्वर्गात्प्रच्यवेत । तस्मात् ब्राह्मणान् नावगुरेत् न हन्यात् न लोहितं कुर्य्यात् इति” । इतिहासात्मकं ब्राह्मणञ्च । इति प्रायश्चित्ततत्त्वं ॥"
        }
    ]
}