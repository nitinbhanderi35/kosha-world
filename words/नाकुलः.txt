{
    "word": "नाकुलः",
    "SKD": [
        {
            "word": "नाकुलः",
            "eid": "18532",
            "pagenum": "2-846-b",
            "content": "नाकुलः¦, पुं, (नकुलस्य गोत्रापत्यम् । नकुल + “ऋष्यन्धकवृष्णिकुरुभ्यश्च ।” ४ । १ । ११४ । इत्यण् ।) नकुलपुत्त्रः । इति सिद्धान्तकौमुदी ॥ (यथा, महाभारते । ६ । ४७ । ५१ । “शवराः कुण्डलाश्चैव वत्साश्च सह नाकुलैः । नकुलः सहदेवश्च वामं पक्षं समाश्रिताः ॥” तन्त्रविशेषे, क्ली । यथा, कूर्म्मपुराणे । “एवं सम्बोधितो रुद्रो माधवेन मुरारिणा । चकार मोहशास्त्राणि केशवोऽपि शिवेरितः कापालं नाकुलं वामं भैरवं पूर्व्वपश्चिमम् । पञ्चरात्रं पाशुपतं तथान्यानि सहस्रशः ॥” नकुलस्येदम् । तस्येदमित्यण् ।) नकुलसम्बन्धिनि, त्रि ॥ (न आकुलः इति विग्रहे । अनाकुलश्च ॥)"
        }
    ]
}