{
    "word": "अभि + उप",
    "UPSC": [
        {
            "word": "अभि + उप",
            "upasarga": "अभि + उप",
            "dhatu": "इ",
            "artha": "इण् गतौ",
            "baseindex": "02.0040",
            "examples": [
                "'मीनो नु हन्त कतमां गतिमभ्युपैतु' (भामिनी० १।१६)। <hl>अधिगच्छतु प्राप्नोतु।</hl>",
                "'किं बुद्धिमत्प्रयुक्तं नाभ्युपैति शोभाम्' (दशकु० पृ० १६५)।",
                "'सहसाऽभ्युपैति बलवान् कालः कृतान्तः' (भर्तृ० ३।८३)।",
                "'निद्रा शनैः केशवमभ्युपैति द्रुतं नदी सागरमभ्युपैति' (रा० ४।२८।२५)। <hl>इत्युदाहृतिषु सर्वत्राभ्युपेणः प्राप्तिरर्थः।</hl>",
                "'सुखं प्रयाणै रिपुमभ्युपेयात्' (का० नी० सा० १६।४१)। <hl>अन्तिकं यायात् समासीदेदित्यर्थः।</hl>",
                "'सत्यं न तद्यच्छलमभ्युपैति' (हितोप० ३।६१)। <hl>छलेन युज्यत इत्यर्थः।</hl>",
                "'त्रिरह्नोऽभ्युपयन्नपः' (मनु० ११।२५९)। <hl>सलिलमवगाहमानः, आप्लवमानः, स्नान्।</hl>",
                "'सप्तमाद् दशमाद्वापि ज्ञातयोऽभ्युपयन्त्यपः' (याज्ञ० ३।३)। <hl>प्रविशन्तीत्यर्थः। ज्ञातयश्च शरीरमग्नौ संयोज्यानवेक्षमाणा अपोऽभ्युपयन्ति इति शातातपवचनं मिताक्षरायाम्।</hl>",
                "'सशिरस्कोऽभ्युपेयादपः' (व० ध० शा० ४।३८)। <hl>उक्तोऽर्थः।</hl>",
                "'व्यतीतकालस्त्वहमभ्युपेतः' (रघु० ५।१४)। <hl>अभ्युपेत उपपन्न उपेतः।</hl>",
                "'मन्दायन्ते न खलु सुहृदामभ्युपेतार्थकृत्याः' (मेघ० ३८)। <hl>अभ्युपेताऽभ्युपगता स्वीकृता प्रतिपन्ना।</hl>",
                "'अस्मै दास्यमभ्युपेतं मया' (दशकु०)। <hl>अभ्युपेतं प्रतिश्रुतम्।</hl>",
                "'विरोध्य मोहात्पुनरभ्युपेयुषाम्' (कि० १८।४२)। <hl>अभ्युपेयुषां विधेयतां वशंवदतां गतानाम्।</hl>",
                "'अनभ्युपाय एष शब्दानां प्रतिपत्तौ प्रतिपदपाठः' (भा० प्र० आ०)। <hl>अभ्युपाय उपायः।</hl>",
                "'यैरभ्युपायैरेनांसि मानवो व्यपकर्षति' (मनु० ११।२१०)। <hl>उक्तोऽर्थः।</hl>"
            ],
            "content": ""
        },
        {
            "word": "अभि + उप",
            "upasarga": "अभि + उप",
            "dhatu": "गम्",
            "artha": "गमॢ गतौ",
            "baseindex": "01.1137",
            "examples": [
                "'न तु धनदायासावभ्युपगच्छति' (दशकु०)। <hl>देयमभ्युपैति स्वीकरोति।</hl>",
                "'वयमभ्युपगच्छामः कृष्णेन त्वां प्रधर्षितम्' (हरि० १।३९।५)। <hl>अभ्युपपद्यामहे, साहाय्यार्थमुपेमः।</hl>",
                "'एवं मन्त्रविदो विप्रास्तपस्तप्त्वा सुदुष्करम्। गुरूनभ्युपगच्छन्ति यशसोऽर्थाय भाविनि' (भा० आदि० १२४।१२)॥ <hl>अभ्युपगच्छन्त्याराधयन्ति।</hl>",
                "'द्विजगुरुदरिद्रमित्रप्रव्रजितोपनतसाध्वनाथाभ्युपगतानां चात्मबान्धवानामिव स्वभेषजैः प्रतिकर्तव्यम्' (सुश्रुत० सूत्र० २।५)। <hl>अभ्युपगता दूरादायाताः।</hl>",
                "'आषाढीमभ्युपगतो भरतः कोसलाधिपः' (रा० ४।२८।५५)। <hl>अभ्युपगतः सम्प्रति प्राप्तः।</hl>",
                "'परलोकमभ्युपगते (भर्तरि) विविशुर्ज्वलनं त्विषः' (शिशु० ९।१३)। <hl>अभ्युपगते प्राप्ते।</hl>",
                "'अभ्युपगतं तावदस्माभिरेवम्' (शा० ५)। <hl>अभ्युपगतं स्वीकृतम्। कः पुनरयं महात्मा यत्र भवन्तोप्येवमभ्युपगताः। प्रियः सुहृदयमित्येवमङ्गीकारं प्राप्ताः। कर्तरि क्तः।</hl>",
                "'मामभ्युपगमय्य' (दशकु०)। <hl>मामभ्युपगच्छन्तं प्रचोद्येत्यर्थः।</hl>",
                "'न हि मेऽन्यद् भवेच्छ्रेयो वनाभ्युपगमादृते' (भा० शल्य० २।४९)। <hl>अभ्युपगम उपगमः प्राप्तिर्गमनम्।</hl>",
                "'करिष्याम्येवं नो पुनरिति भवेदभ्युपगमः' (रत्ना० २।१८)। <hl>निगदव्याख्यातम्।</hl>",
                "'क्रियाभ्युपगमात्त्वेतद् बीजार्थं यत्प्रदीयते' (मनु० ९।५३)। <hl>अभ्युपगमः संवित्, प्रतिज्ञानम्। अत्रोत्पन्नमपत्यमावयोरुभयोरपि भवत्वित्येवंरूपम्।</hl>",
                "'युष्माकमभ्युपगमः प्रमाणं पुण्यपापयोः' (महावीर० १।३८)। <hl>अभ्युपगमोऽभिमतं मतम्, परिगृहीतं दर्शनम्। धातूपसर्गयोः कार्यमन्तरङ्गमित्यभ्युपगमात्। अभ्युपगमः स्वीकारः। अभ्युपगमसिद्धान्तः सर्वतन्त्रराद्धान्तः।</hl>"
            ],
            "content": ""
        },
        {
            "word": "अभि + उप",
            "upasarga": "अभि + उप",
            "dhatu": "धा",
            "artha": "डुधाञ् धारणपोषणयोः",
            "baseindex": "03.0011",
            "examples": [
                "'तम् (अङ्गारम्) मध्यमेन कपालेनाभ्युपदधाति' (श० ब्रा० १।२।१।६)। <hl>अङ्गारस्योपरि मध्यमं कपालं निदधातीत्यर्थः।</hl>",
                "'नान्ययेष्टकयोपरिष्टादभ्युपदध्यात्' (श० ब्रा० ८।७।१।१२)। <hl>उक्तोऽर्थः।</hl>"
            ],
            "content": ""
        },
        {
            "word": "अभि + उप",
            "upasarga": "अभि + उप",
            "dhatu": "पद्",
            "artha": "पद गतौ",
            "baseindex": "04.0065",
            "examples": [
                "'अथ चेदीदृशीं वृत्तिं क्लीबामभ्युपपद्यसे' (भा० उ० १३४।२२)। <hl>अभ्युपपद्यसे स्वीकरोषि, श्रयसि।</hl>",
                "'तं कृच्छ्रगतमद्य त्वं कस्मान्नाभ्पुपपद्यसे' (भा० सौ० १२।३)। <hl>अभ्युपपद्यसेऽनुगृह्णासि, कृपायसे।</hl>",
                "'स सुहृद् यो विपन्नार्थमभ्युपपद्यते' (रा० ६।६३।२७)। <hl>त्रायते उद्धरति।</hl>",
                "'तान्भृगूणां यदा दारान् कश्चिन्नाभ्युपपद्यत' (भा० आदि० १८०।८)।",
                "'तपः कृशामभ्युपपत्स्यसे सखीं वृषेव सीतां तदवग्रहक्षताम्' (कु० ५।६१)। <hl>अभ्युपपत्स्यसेऽनुग्रहीष्यसि, उद्धरिष्यसि, त्रास्यसे।</hl>",
                "'वयमभ्युपपत्स्यामो यद्यच्युतस्तवोपरि वैरानुबन्धं करिष्यति' (वि० पु० ४।१३।६९)। <hl>साहाय्यमाचरिष्याम इत्यर्थः।</hl>",
                "'शार्दूलावस्कन्दगोचरामिमामभिजातकन्यकामभ्युपपन्नवानस्मि' (मालती० ४)। <hl>उपगम्य त्राणवानस्मि।</hl>",
                "'अभ्युपपन्नवत्सलः खलु तत्र भवान् आर्यचारुदत्तः श्रूयते' (मृच्छ०  ७)। <hl>अभ्युपपन्नः प्रपन्नः शरणागतः।</hl>",
                "'ब्राह्मणाभ्युपपत्तौ च शपथे नास्ति पातकम्' (मनु० ८।११२)। <hl>अभ्युपपत्तिः परित्राणं परीप्सा, पर्याप्तिः।</hl>",
                "'स्त्रीविप्राभ्युपपत्तौ च घ्नन्धर्मेण न दुष्यति' (मनु० ८।३४९)। <hl>उक्तोऽर्थः। अभ्युपपत्तिरनुग्रह इत्यमरः।</hl>",
                "'मात्रोरभ्युपपत्तिश्च धर्मोपनिषदं प्रति' (भा० आदि० १।११४)। <hl>अभ्युपपत्ती रेतः सेकार्थं गमनम्।</hl>",
                "'दुर्वाससा दत्ता विद्येहोपनिषच्छब्देनाभिप्रेता। त्वया तदवस्थया पुत्राभ्युपपादनार्थं याचितः, तेन स लब्धो वर्धितश्च' (दशकु० पृ० १४०)। <hl>अभ्युपपादनं संवर्धनम्।</hl>",
                "'रतिमभ्युपपत्तुमातुरां मधुरात्मानमदर्शयत्पुरः' (कु० ४।२५)। <hl>अभ्युपपत्तुं सान्त्वयितुम्।</hl>"
            ],
            "content": ""
        },
        {
            "word": "अभि + उप",
            "upasarga": "अभि + उप",
            "dhatu": "या",
            "artha": "या प्रापणे, प्रापणमिह गतिः",
            "baseindex": "02.0044",
            "examples": [
                "'तौ राजपुत्रौ सहसाऽभ्युपायाच्छायेव राहोर्दिवि चन्द्रसूर्यौ' (रा० २।२९।३३)। <hl>अभ्युपायात् उपाद्रवत्।</hl>"
            ],
            "content": ""
        },
        {
            "word": "अभि + उप",
            "upasarga": "अभि + उप",
            "dhatu": "विश्",
            "artha": "विश प्रवेशने",
            "baseindex": "06.0160",
            "examples": [
                "'तत्र जाम्बूनदमयं पर्यङ्कं…। विविधास्तरणास्तीर्णमभ्युपाविशदच्युतः' (भा० उ० ९१।९)। <hl>अभ्युपाविशत्=अध्यास्त।</hl>"
            ],
            "content": ""
        },
        {
            "word": "अभि + उप",
            "upasarga": "अभि + उप",
            "dhatu": "स्था",
            "artha": "ष्ठा गतिनिवृत्तौ",
            "baseindex": "01.1077",
            "examples": [
                "'निवासमकरोद् धीमान् सुग्रीवेणाभ्युपस्थितः' (भा० वन० २८०।४०)। <hl>अभ्युपस्थित उपस्थितः कृतोपस्थानः सेवितः।</hl>"
            ],
            "content": ""
        }
    ]
}