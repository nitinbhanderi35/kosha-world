{
    "word": "स्कन्दिर्",
    "KRM": [
        {
            "word": "स्कन्दिर्",
            "eid": "1921",
            "pagenum": 1381,
            "content": "(1922) <b>“स्कन्दिर् गतिशोषणयोः”</b>¦ (I-भ्वादिः-979. सक. अनि. पर.) <dvsn n='NI'>‘— शोषणे’ इति स्वामी । अन्ये सर्वे ‘— गतिशोषणयोः’ इत्येव पठन्ति । स्कन्दकः-न्दिका, स्कन्दकः-न्दिका, <sup>2</sup> चिस्कन्त्सकः-त्सिका, <sup>3</sup> चनीस्कन्दकः-न्दिका; इत्यादीनि रूपाणि सर्वाण्यपि ‘णिजिर्’ (673) धातुवत् बोध्यानि । निष्ठायाम् <sup>4</sup> विस्कन्नः, <sup>5</sup> स्कन्दः, <sup>1</sup> उत्कन्दः, <sup>2</sup> विष्कन्ता-विस्कन्ता, <sup>3</sup> परिष्कन्ता-परिस्कन्ता, <sup>4</sup> परिष्कण्णः, परिस्कन्नः, <sup>5</sup> परिस्कन्दः, <sup>6</sup> स्कन्त्वा, प्रस्कन्द्य, <sup>7</sup> गेहावस्कन्दमास्ते । गेहं गेहमवस्कन्दम्, गेहमवस्कन्दमवस्कन्दम्, गेहंगेहमवस्कन्द्य, <sup>1</sup> स्कन्धः, <sup>2</sup> कन्दुः, इमानि रूपाणि अस्य धातोः विशेषेण भवन्तीति ज्ञेयम् । <F>2. सन्नन्ते ‘शर्पूर्वाः खयः’ (7-4-61) इति खयः शेषः । ककारस्य ‘अभ्यासे चर्च’ (8-4-54) इति चर्त्वेन चकारः । धातुरयमनिट् । धातुदकारस्य सनि परे ‘खरि च’ (8-4-55) इति चर्त्वेन तकारः । एवं सर्वत्र सन्नन्तेषु प्रक्रिया ज्ञेया ।</F> <F>3. यङन्ते, ‘नीग् वञ्चुस्रंसुध्वंसुभ्रंसुकसपतपदस्कन्दाम्’ (7-4-84) इति अभ्यासे नीगागमः सर्वत्र बोध्यः ।</F> <F>4. निष्ठायाम्, ‘रदाभ्यां निष्ठातो नः पूर्वस्य च दः’ (8-2-42) इति निष्ठातकारधातुदकारयोर्नत्वम् । ‘वेः स्कन्देरनिष्ठायाम्’ (8-3-73) इति पर्युदासात् न षत्वम् ।</F> <F>5. स्कन्दयति = शोषयति भक्तानां पापमिति, पचाद्यचि स्कन्दः = कार्तिकेयः ।</F> <F>1. उत्कन्दति = शोषयति इति उत्कन्दः रोगविशेषः । उत्पूर्वकात् स्कन्देः पचाद्यच् । ‘रोगाख्यायां ण्वुल् बहुलम्’ (3-3-108) इति ण्वुलोऽपवादः । ‘रोगे चेति वक्तव्यम्’ (वा. 8-4-61) इति वचनात् स्कन्देः सकारस्य पूर्वसवर्णस्तकारः । ‘सवर्णग्रहणसामर्थ्यात् इह (8-4-65) संख्यातानुदेशो न भवति; (तेन) सवर्णमात्रे लोपो विज्ञायते ।’ इति काशिकादिषूक्तत्वात् एकस्य तकारस्य प्रयोगे न श्रवणम् इत्याहुः । वस्तुतस्तकारद्वयस्यैव ‘उत्त्कन्दः’ इति श्रवणं न्याय्यं इति भाष्यादिषु स्पष्टमित्यलमत्र ।</F> <F>2. विपूर्वकात् तृचि, धातुदकारस्य चर्त्वेन तकारे, ‘झरो झरि सवर्णे’ (8-4-65) इति तस्य लोपे, ‘वेः स्कन्देरनिष्ठायाम्’ (8-3-73) इति षत्वविकल्पे च रूपद्वयम् । ‘झरो झरि—’ (8-4-65) इत्यत्र ‘अन्यतरस्याम्’ इत्यनुवृत्तेर्लोपस्य पाक्षिकत्वं विस्कन्त्ता—विष्कन्त्ता इति च रूपद्वयमिष्टमिति ज्ञेयम् । एवं तव्यदादिष्वपि विष्कन्तव्यम्—विस्कन्तव्यम् इत्यादीनि रूपाण्यूह्यानि यथासम्भवम् ।</F> <F>3. ‘परेश्च’ (8-3-74) इति षत्वविकल्पः । एवं तव्यदादिष्वपि बोध्यम् ।</F> <F>4. ‘निपरिभ्यां स्कन्देरनिष्ठायाम्’ इत्यनुक्त्वा पृथग् ‘परेश्च’ (8-3-74) इति योगकरणात् परिस्कन्नः—परिष्कण्णः इत्यत्र परिपूर्वकात् स्कन्दतेर्निष्ठायां षत्वविकल्पो भवत्येवेति काशिकादिषु स्पष्टम् । तेनैवं रूपमिति बोध्यम् । निष्ठानत्वमुभयत्र समानम् । षत्वपक्षे णत्वमपि भवतीति विशेषः ।</F> <F>5. परिपूर्वकात् स्कन्दतेः पचाद्यचि, प्राच्यभरतविषयत्वे वाच्ये ‘परिस्कन्दः प्राच्यभरतेषु’ (8-3-75) इति निपातनात् षत्वाभावः । अन्यत्र परिष्कन्दः । केचित् परिपूर्वकात् स्कन्दतेः निष्ठायां निष्ठातकारलोपनिपातनमनेन सूत्रेण क्रियत इति व्याचख्युः ।</F> <F>6. क्त्वायाम्, धातुदकारस्य चर्त्वे, ‘झरो झरि—’ (8-4-65) इति तकारस्य पाक्षिके लोपे च रूपमेवम् ।</F> <F>7. ‘विशिपतिपदिस्कन्दां व्याप्यमानासेव्यमानयोः’ (3-4-56) इति णमुल् । क्रियया पदार्थानां अनवयवेन सम्बन्धः = व्याप्यमानत्वम् । तात्पर्यम् = आसेवा । द्रव्ये व्याप्तिः, क्रियायाम् आसेवा । ‘तृतीयाप्रभृतीनि च’ (2-2-21) इति समासविकल्पः । ‘गेहावस्कन्दमास्ते’ इति समासेन व्याप्त्यासेवयोरुक्तत्वात् ‘नित्यवीप्सयोः’ (8-1-4) इति द्विर्वचनं न । असमासपक्षे व्याप्यमानतायां द्रव्यवचनस्य ‘गेहंगेहमवस्कन्दमास्ते’ इति द्विर्वचनम् । आसेव्यमानतायां तु ‘गेहमवस्कन्दमवस्कन्दमास्ते’ इति क्रियाया द्विर्वचनम् । “क्रियाभेदे क्त्वाऽपीष्यते इत्युक्तत्वात् ‘गेहंगेहमवस्कन्द्य’ इत्याद्यपि भवति” इति माधवः ।</F> <F>1. ‘स्कन्देश्च स्वाङ्गे’ (द. उ. 9-67) इत्यसुन्प्रत्यये धातुदकारस्य धकारादेशे च रूपम् ।</F> <F>2. ‘स्कन्देर्लोपश्च’ (द. उ. 1-99) इत्युप्रत्यये, धात्वादिसकारस्य लोपे च रूपमेवम् ।</F>"
        }
    ]
}