{
    "word": "कुशलं",
    "SKD": [
        {
            "word": "कुशलं",
            "eid": "8341",
            "pagenum": "2-160-a",
            "content": "कुशलं¦, क्ली, (कुश् + वृषादित्वात् कलन् । यद्वा कुं पापं तस्मात् शलति गच्छति पृथक्त्वं प्राप्नोतीत्यर्थः । कु + शल् + अच् ।) कल्याणम् । (यथा, रघुः १ । ५८ । “प्रप्रच्छ कुशलं राज्ये राज्याश्रममुनिं मुनिः” ॥ * ॥ <P>समागमे विहिते अभिवादकमवरवयस्कं समानवयस्कमनभिवादकमपि ब्राह्मणं कुशलमिति शब्दविशेषोच्चारणेनैव कल्याणप्रश्नं पृच्छेत् । यदुक्तं मनौ २ । १२७ । “ब्राह्मणं कुशलं पृच्छेत् क्षत्त्रबन्धुमनामयम् । वैश्यं क्षेमं समागम्य शूद्रमारोग्यमेव च” ॥) पर्य्याप्तिः । पुण्यम् । (तद्वति, त्रि । यथा, गीतायाम् १८ । १० । “नद्वेष्ट्यकुशलं कर्म्म कुशले नानुषज्जते” ॥ कौ पृथिव्यां शलति श्लाघा प्राप्नोतीति । शल + अच् ।) शिक्षिते, त्रि । इत्यमरः । ३ । ३ । २०३ ॥ (यथा, मनुः ८ । १५७ । “समुद्रयानकुशला देशकालार्थदर्शिनः । स्थापयन्ति तु यां वृद्धिं सा तत्राधिगमं प्रति” ॥ कुशं लाति गृह्णाति । कुश + ला + कः । कुशग्राहकः । इति व्युत्पत्तिलब्धोऽर्थः ॥)"
        }
    ]
}