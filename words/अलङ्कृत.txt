्ते हस्तं साङ्गुष्ठमुभयकाम इति</q> । एतेन <q>स्त्रियोऽयुग्मासु रात्रिषु</q> इत्यपि व्याख्या­तम् । तस्मात् पुत्रस्येव श्राद्धकर्त्तृत्वेन परलोकसा­धनतया च पुत्र्या अपि दानश्राद्धादिविधिसाधनत्वेन सिद्धे मुख्यत्वे तदपचारे प्रतिनिधिर्युक्त एव । <q>दुहिता दुरहिता दूरे हिता दोग्धा</q> इति निरुक्त्या दुहितुर्द्दौहित्रद्वारापि पित्रुपकारकत्वं दर्शयति यास्कः मनुरपि <q>पौत्रदौहित्रयोर्लोके विशेषो नोपपद्यते । दौहित्रोऽपि ह्यमुत्रैनं सन्तारयति पौत्रवदिति</q> । महाभारते गान्धार्य्युक्तिश्च <q>एका शताधिका बाला भविष्यति गरीयसी । तेन दौहित्रजाल्लोँकान् प्राप्नु­यामिति मे मतिः</q> । अन्यत्रापि <q>दुहितर एव माता­पित्रोः किमौरसाः पुत्रः । निपतन् दिवो यथा­तिर्दौहित्रैरुद्धृतः पूर्वमिति</q> । दौहित्रैरष्टकादिभिः कानीनैर्म्मागधीपुत्रैः । एवञ्चौरसदुहित्रभावे दौहित्र­कृतलोकप्राप्त्यर्थं क्षेत्रजादिदुहितॄणामपि प्रतिनिधि­त्वेनोपादानं सिद्धमेव । न च व्रीहिप्रतिनिधित्व इव वचनमस्ति । यद्येवं तर्हि भर्त्रपचारे देवरस्येव भार्य्यापचारे श्यालिकायाः प्रतिनिधित्वं स्यात् श्वशुरशरी­रावयवान्वयेन सौसादृश्यादिति चेन्मैवम् नहि श्वशुरशरी­रावयवान्वयेन भार्य्योपादानं किन्तु तस्याः संस्कृत­स्त्रीत्वेन, न च तत् श्यालिकायामस्ति । यत्र च कनिष्ठादौ तदस्ति तत्र भवत्येव तस्याः ज्येष्ठाप्रति­निधित्वम् । यथाह व्यतिरेकमुखेन योगीश्वरः । <q>सत्यामन्यां सवर्णायां धर्म्मकार्य्यं न कारयेत् । सव­र्णासु विधौ धर्म्मे ज्येष्ठया न विनेतरेति</q> । तस्मात् सिद्धमासां न्यायत एव प्रतिनिधित्वम्” । <q>दुहितृप्रतिनिधौ पुराणेषु लिङ्गदर्शनानि उपल­भ्यन्ते । तत्र दत्तकाया रामायणे बालकण्डे दशरथं प्रति सुमन्त्रस्य सनत्कुमारोक्तभविष्यानुवादो लिङ्गम् । “इक्ष्वाकूणां कुले जातो भ