{
    "word": "स्कन्भु",
    "KRM": [
        {
            "word": "स्कन्भु",
            "eid": "1922",
            "pagenum": 1383,
            "content": "(1923) <b>“स्कन्भुः”</b>¦ (V-स्वादिः; IX-क्र्यादिः-सक. सेट्. पर.) <dvsn n='NI'>सौत्रोऽयं धातुः । ‘स्तन्भुस्तुन्भुस्कन्भुस्कुन्भुस्कुञ्भ्यः श्नुश्च’ (3-1-82) इति ‘वेः स्कभ्नातेर्नित्यम्’ (8-3-77), ‘ग्रसिंतस्कभित—’ (7-2-34) इत्यत्र च उपात्तः । स्तम्भुधातुसहपाठात् प्रयोगे भौवादिकस्कभिधातुवत् (1924) रूपाणां सत्त्वाच्च प्रतिष्टम्भार्थकत्वमस्याहुः । स्कुञ्धातोराप्रवणार्थकत्वमस्यापि वक्तुं शक्यम् । ‘स्कन्भु रोधनार्थः’ इति पदमञ्जरी (7-2-34) । धातोरुदित्करणात्, तस्य च ‘उदितो वा’ (7-2-56) इति क्त्वायामिड्विकल्प उपयोगात् श्नुश्नाप्रत्ययमात्रविषयकत्वमस्य—इति न । नोपधोऽयं धातुः । भौवादिकः स्कभिधातुस्तु इदित् आत्मनेपदी, अस्मात् भिन्नः । अषोपदेशोऽयम् । प्रतिबन्धार्थकत्वात् सकर्मकः, श्नुश्नाप्रत्यययोर्विधानात् <sup>3</sup> स्कभ्नुवन्-विस्कभ्नुवन्-ती, स्कभ्नन्-विष्कभ्नन्-ती इति शतरि रूपाणि । ‘शेषात् कर्तरि—’ (1-3-78) इति नियमितत्वात्-आत्मनेपदप्रवृत्तिनिमित्ताभावात् परस्मैपदमेव । ‘वेः स्कभ्नातेर्नित्यम्’ (8-3-77) इत्यत्र काशिकादिषु ‘ <sup>4</sup> विष्कम्भिता, <sup>A</sup> विष्कम्भितुम्, विष्कम्भितव्यम्’ इत्युदाहृतत्वात् इण्निषेधवचनाभावाच्च सेडयं धातुः । अत एव च उदित्करणमित्यप्यवधेयम् । ‘ <sup>5</sup> विष्कभिते अजरे’ । विष्कब्धः । <F>3. ‘स्तन्भुस्तुन्भुस्स्कन्भु—’ (3-1-82) इत्यादिना शतरि श्नुः श्ना च पाक्षिकत्वेन । यदा श्नुः—तदा ‘अनिदितां—’ (6-4-24) इत्युपधानकारलोपः, उवङ् । विपूर्वकात् षत्वप्रसक्त्यभावात् सकारस्यैव श्रवणम्; यतः ‘वेः स्कभ्नातेः’ (8-3-77) इति श्नाविकरणान्तस्यैव षत्वविधायके सूत्रोपादानम्-ततः यदा श्ना— तदा उपाधानकारलोपे, ‘श्नाऽभ्यस्तयोरातः’ (6-4-112) इत्याकारलोपे षत्वे च विष्कभ्नन् इति रूपम् ।</F> <F>4. ‘वेः स्कभ्नातेः—’ (8-3-77) इत्यत्र क्रैयादिकस्यैव सूत्र उपादानात् तदन्तादेवेमानि षत्वघटितानि रूपाणि । यदा तु सौवादिकात् स्कभ्नोतेः तृजादयो भवान्ति तदानीं विस्कम्भिता-त्री, इत्यादीनि षत्वरहितानि रूपाणि यथासम्भवमूह्यानि ।</F> <F>A. ‘विष्कम्भितुं समर्थोऽपि नाचलद् ब्रह्मगौरवात् ॥’ भ. का. 9. 76.</F> <F>5. उदित्त्वेन क्त्वायामिड्विकल्पनात् ‘यस्य विभाषा’ (7-2-15) इति निष्ठायामिण्निषेधे प्राप्ते ‘ग्रसितस्कभित—’ (7-2-34) इत्यत्र निपातनात् इडागमश्छन्दसि । लोके तु इट् न; विष्कब्ध इत्येव । अत्र उपधानकारलोपधत्वजश्त्वेषु रूपम् ।</F>"
        }
    ]
}