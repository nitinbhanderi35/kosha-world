{
    "word": "पञ्चकोलं",
    "SKD": [
        {
            "word": "पञ्चकोलं",
            "eid": "19843",
            "pagenum": "3-006-b",
            "content": "पञ्चकोलं¦, क्ली, पाचनविशेषः । यथा, “पञ्चकोलं कणामूलं कृष्णाचव्याग्निनागरैः ।” इति शब्दचन्द्रिका ॥ अस्य गुणाः । “पञ्चकोलं रसे पाके कटुकं रुचिकृन्मतम् । तीक्ष्णोष्णं पाचनं श्रेष्ठं दीपनं कफवातनुत् । गुल्मप्लीहोदरानाहशूलघ्नं पित्तकोपनम् ॥” इति भावप्रकाशः ॥ अपि च । “पिप्पली पिप्पलीमूलं चव्यचित्रकनागरम् । दीपनीयः शृतो वर्गः कफानिलगदापहः ॥” इति चक्रपाणिदत्तः ॥ (पञ्चकोलघृतमुक्तं चरके चिकित्सितस्थाने १८ अध्याये । “पिप्पलीपिप्पलीमूलचव्यचित्रकनागरैः । सक्षारैरर्द्धपलिकैर्द्विः प्रस्थं सर्पिषः पचेत् ॥ कल्कैर्द्बिपञ्चमूलस्य तुलार्द्धस्य रसेन च । दधिमण्डातकोपेतं तत्सर्पिर्जठरापहम् । श्वयथुं वातविष्टम्भं गुल्मार्शांसि च नाशयेत् ॥”)"
        }
    ]
}