{
    "word": "विशालाक्षः",
    "SKD": [
        {
            "word": "विशालाक्षः",
            "eid": "33217",
            "pagenum": "4-435-a",
            "content": "विशालाक्षः¦, पुं, (विशाले अक्षिणी यस्य । समासे षच् ।) हरः । (यथा, महाभारते । १२ । ५९ । ८० । “ततस्तां भगवान्नीतिं पूर्व्वं जग्राह शङ्करः । बहुरूपो विशालाक्षः शिवः स्थाणुरुमापतिः ॥”) गरुडः । (तद्वंशीयविशेषः । यथा, महाभारते । ५ । १०१ । ९ । “अनिलश्चानलश्चैव विशालाक्षोऽथ कुण्डली ॥”) सुनेत्रे, त्रि । इति मेदिनी ॥ (यथा, महाभारते । ३ । ३९ । ७० । “ददामि ते विशालाक्ष चक्षुः पूर्व्वऋषिर्भवान् ॥”) विष्णुः । इति केचित् ॥ (धृतराष्ट्रपुत्त्रः । यथा, महाभारते । १ । ११७ । ९ । “अपराजितः कुण्डशायी विशालाक्षो दुराधरः ॥”)"
        }
    ]
}