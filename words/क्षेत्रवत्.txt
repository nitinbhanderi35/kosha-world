{
    "word": "क्षेत्रवत्",
    "SKD": [
        {
            "word": "क्षेत्रवत्",
            "eid": "9775",
            "pagenum": "2-260-c",
            "content": "क्षेत्रवत्¦ [द्] पुं, (क्षेत्रं शरीरं अहमित्यात्मत्वेन वेत्ति जानाति इदं सर्व्वशरीरमेवाहमिति आत्मत्वेन मन्यते इत्यर्थः । क्षेत्र + विद् + क्विप् ।) क्षेत्रज्ञः । जीवात्मा । यथा, “तत्त्वं नरेन्द्र ! जगतामथ तस्थुषाञ्च देहेन्द्रियासुधिषणात्मभिरावृतानाम् । यः क्षेत्रवित्तपतया हृदि विष्वगाविः प्रत्यक् चकास्ति भगवांस्तमबैहि सोऽस्मि ॥” इति श्रीभागवते । ४ । २२ । ३५ ॥ “यस्मादनात्मरतिरनर्थहेतुः तत् तस्माज्जगतां जङ्गमानां तस्थुषां स्थावराणाञ्च देहादिभिः आत्मना अहङ्कारेण चावृतानां हृदि यश्चकास्ति प्रकाशते तमवैहि । कथं सोऽस्मीति । सोऽस्तीति पाठे स एवैकोऽस्ति ततोऽन्यदसत् इत्यर्थः । ननु जीवो हृदि चकास्ति नान्यस्तत्राह । क्षेत्रविदं जीवं तपति नियमयतीति क्षेत्रवित्तपः तस्य भावस्तत्ता तया अन्तर्यामिरूपेण । यद्बा क्षेत्रवित्ते अहं ममतास्पदे पातीति क्षेत्रवित्तपः तेन रूपेण । जीवस्तु पारतन्त्र्यान्न पाति । ननु कर्म्म जीवं नियच्छति न आविः प्रत्यक्षः । तर्हि बुद्धिर्न प्रत्यक् प्रतिलोमं चकास्ति बुद्धिस्तु पराक् विषयाकारेण । तर्ह्यहङ्कारः न विष्वक् आपकत्वेन स तु परिच्छिन्नः । एवम्भूतो यो भगवान् तमवैहीति ।” इति तट्टीकायां श्रीधरस्वामी ॥"
        }
    ]
}