{
    "word": "बुक्कं",
    "SKD": [
        {
            "word": "बुक्कं",
            "eid": "24355",
            "pagenum": "3-431-a",
            "content": "बुक्कं¦, त्रि, (बुक्कयति बुक्बुक् इत्यव्यक्तशब्दं करोतीति । बुक्क + पचाद्यच् ।) वक्षोऽभ्यन्तरमांसविशेषः । तत्पर्य्यायः । अग्रमांसम् २ हृदयम् ३ हृत् ४ । इत्यमरः । २ । ६ । ६४ ॥ केचित्तु बुक्कात् पृथगेव हृदयान्तर्गतमांसविशेषे पद्माकारे हृदयादिद्वयमाहुः । धातोरनेकार्थत्वात् बुक्क्यते स्वादुत्वात् मृग्यते बुक्कं बुक्क किं श्वादिशब्दे घञ् । नान्तः पुंलिङ्गोऽप्ययम् । स्त्रीलिङ्गाऽपीत्येके । इति स्वामी ॥ बुक्का स्त्री बुक्कः पुमानपि । शोणितेषु स्त्रियां बुक्का बुक्कस्तु समये द्वयोरिति रभसात् । नदादित्वात् स्त्रियां बुक्वीत्यन्ये । बुक्कनान्तं क्लीवमव्युत्पन्नमितिरुद्रकलिङ्गादयः ॥ उरस्यपि च बुक्कायां हृदयं मानसेऽपि चेति त्रिकाण्डशेषः ॥ बुक्कशब्दस्य उकारस्य ऋकारादेशे तथैव बृक्कादिरूपञ्च । अग्रञ्च तन्मांसञ्चेति अग्रमांसं बुक्कस्याग्रं संमुखीभूतं मांसं बुक्काग्रमांसमित्येकं नामेत्यन्ये । इति तट्टीकायां भरतः ॥"
        }
    ]
}