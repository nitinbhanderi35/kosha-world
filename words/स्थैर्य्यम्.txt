{
    "word": "स्थैर्य्यम्",
    "SKD": [
        {
            "word": "स्थैर्य्यम्",
            "eid": "40722",
            "pagenum": "5-452-a",
            "content": "स्थैर्य्यं¦, क्ली, (स्थिरस्य भावः । स्थिर + ष्यञ् ।) स्थिरत्वम् । गर्भस्थस्याङ्गानां स्थैर्य्यं चतुर्थे मासि भवति । इति सुखबोधः ॥ (यथा, याज्ञवल्क्यः । ३ । ८० । “स्थैर्य्यं चतुर्थे त्वङ्गानां पञ्चमे शोणितोद्भवः । षष्ठे बलस्य वर्णस्य नखरोम्नाञ्च सम्भवः ॥” * ॥ दृढता । यथा, महाभारते । ६ । १३ । ८ । “महेन्द्रसदृशः शौर्य्ये स्थैर्य्ये च हिमवानिव । समुद्र इव गाम्भीर्य्ये सहिष्णुत्वे धरासमः ॥”)"
        }
    ]
}