{
    "word": "सान्तपनं",
    "SKD": [
        {
            "word": "सान्तपनं",
            "eid": "38712",
            "pagenum": "5-331-b",
            "content": "सान्तपनं¦, क्ली, (सन्तपतीति । सम् + तप + ल्युः । ततः स्वार्थे अण् ।) व्रतविशेषः । इत्यमरः । २ । ७ । ५२ ॥ यथा, “गोमूत्रं गोमयं क्षिरं दधि सर्पिः कुशोदकम् ॥ एकरात्रोपवासश्च कृच्छ्रं सान्तपनं स्मृतम् ॥” इति मानवे ११ अध्यायः ॥ गोमूत्रामति । गोमूत्रादि एकीकृत्य एकस्मिन्नहनि भक्षयेत् नान्यत् किञ्चिदद्यात् अपरदिने चोपवासः । इत्येतत् सान्तपनं कृच्छ्रं स्मृतम् । यदा तु गोमूत्रादिषट् प्रत्येकं षड्दिनान्युपभुज्यते सप्तमे दिने चोपवासः तदा महासान्तपनं भवति । तथा च याज्ञवल्क्यः । “कुशोदकञ्च गोक्षीरं दधि मूत्रं शकृद् घृतम् जग्ध्वा परेऽह्न्युपवसेत् कृच्छ्रं सान्तपनञ्चरन् ॥ पृथक्सान्तपनद्रव्यैः षडहःसोपवासिकः । सप्ताहेन तु कृच्छ्रोऽयं महासान्तपनं स्मृतम् ॥” इति कुल्लूकभट्टः ॥ गारुडे १०५ अध्यायेऽप्येवम् ॥ (सन्तापके, त्रि ॥ यथा, ऋग्वेदे । ७ । ५९ । ९ । “सान्तपना इदं हविर्मरुतस्तज्जुजुष्टन ॥” “सान्तपनाः शत्रूणां संतापका हे मरुतः ॥” इति तद्भाष्ये सायणः ॥ सन्तपनस्य सूर्य्यस्येदमिति । अण् । सूर्य्यसम्बन्धिनि च त्रि । यथा, वाजसनेयसंहितायाम् । १७ । ८५ । “स्वतवाँश्च प्रघासी च सान्तपनश्च गृहमेधी च ।” ‘सन्तपनः सूर्य्यस्ततसम्बन्धी सान्तपनः ।’ इति तद्भाष्यम् ॥)"
        }
    ]
}