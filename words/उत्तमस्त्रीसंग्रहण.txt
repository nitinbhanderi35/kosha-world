{
    "word": "उत्तमस्त्रीसंग्रहण",
    "MW": [
        {
            "word": "उत्तमस्त्रीसंग्रहण",
            "eid": "31122",
            "pagenum": "178,1",
            "content": "उत्-तम/—स्त्री-संग्रहण ¦ = -संग्रह above."
        }
    ],
    "VCP": [
        {
            "word": "उत्तमस्त्रीसंग्रहण",
            "eid": "8832",
            "pagenum": "1089,b",
            "content": "उत्तमस्त्रीसंग्रहण¦ न० परस्त्रियाः संग्रहणं कर्म्म० । स्मृत्युक्ते परस्त्रियामुत्तमे मिथुनाभावाय प्रवृत्तिरूपव्यापारभेदे तत्स्वरूपविभागादि मिता० दर्शितं यथा “प्रथम साहसादिदण्डप्राप्त्यर्थं त्रेधा तत्स्वरूपं व्यासेन विवृतम् । “त्रिविधन्तत्समाख्यातमधमं मध्यमोत्तमम् । अदेशकालभाषाभिर्निर्जने च परस्त्रियाः । कटाक्षावेक्षणं हास्यम्प्रथमं साहसं स्मृतम् । प्रेषणङ्गन्धमाल्यानान्धूपभूषणवाससाम् । प्रलोभनञ्चान्नपानैर्मध्यमं समुदाहृतम् । सहा सनं विविक्तेषु परस्परमपाश्रयः । केशाकेशि ग्रहश्चैव सम्यक् संग्रहणं स्कृतम्” । स्त्रीपुंसयोर्मिथुनीभावः संग्रहणं संग्रहणज्ञानपूर्व्वकत्वात्तत्कर्तुर्दण्डविधानस्य तज्ज्ञानोपायन्तावदाह । “पुमान् संग्रहणे ग्राह्यः केशाकेशि परस्त्रियाः । सद्योवा कामजैश्चिह्नैः प्रतिपत्तौ द्वयोस्तथा” या० स्मृ० । संग्रहणे प्रवृत्तः पुमान् केशाकेश्यादिभिर्ल्लिङ्गैर्ज्ञात्वा ग्रहीतव्यः । परस्परकेशग्रहणपूर्व्वकाक्रीडा केशाकेशि “तत्र तेनेदमिति सरूप” इति पा० बहुब्रीहौ सति “इच् कर्म्मव्यतिहारे” पा० इति समासान्त इच् प्रत्ययः अव्ययत्वाच्च लुप्ततृतीयाविभक्तिः । ततश्चायमर्घः । परभार्य्यया सह केशाकेशिक्रीडनेनाभिनवैः कररुहदशनादिकृतव्रणैः रागकृतैर्लिङ्गैर्द्वयीः सम्पतिपत्त्या वा ज्ञात्वा संग्रहणे प्रवृत्तो ग्रहीतव्यः । परस्त्रीग्रहणं नियुक्तावरुद्बादिव्युदासार्थम् । किञ्च । “नीवीस्तनप्रावरण सक्थिकेशावमर्शनम् । अदेशकालसम्भाषं सहैकस्थानमेव च” या० स्मृ० । यःपुनः परदारपरिधानग्रन्थिप्रदेशकुचप्रावरणजघनमूर्द्धरुहादिस्पर्शनं साभिलाषैवाचरति । तथा अदेशे निर्जने जनताकीर्णे वान्धकाराकुलेऽकाले संलापनङ्क रोति । परभार्यया वा सहैकमञ्चकादौ रिरंसयेवावतिष्ठते । सोऽपि संग्रहणे प्रवृत्तो ग्राह्यः । एतच्चाशङ्क्यमान दोषपुरुषविषयमितरस्य न दोषः । यथाह मनुः । “यस्त्वनाक्षारितः पूर्व्वमभिभाषेत कारणात् । न दोषम्प्राप्नुयात्किञ्चिन्न हि तस्य व्यतिक्रमः” इति यः परस्त्रिया स्पृष्टः क्षमतेऽसावपि ग्राह्य इति तेनैवोक्तम् । “स्त्रियं स्पृशेददेशे यः स्पृष्टोबा मर्षयेत्तथा । परस्परस्यानुभते सर्वं संग्रहणं स्मृतमिति” यश्च मयेयं विदग्धाऽसकृद्रमितेति श्लाघया भुजङ्गजनसमक्षङ्ख्यापयत्यसावपि ग्राह्य इति तेनैवोक्तम् । “दर्पाद्वा यदि वा मोहात् श्लाघया वा स्वयं वदेत् । पूर्व्वं मयेयम्भुक्तेति तच्च संग्रहणं स्मृतम्”"
        }
    ]
}