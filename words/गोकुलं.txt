{
    "word": "गोकुलं",
    "SKD": [
        {
            "word": "गोकुलं",
            "eid": "11263",
            "pagenum": "2-353-a",
            "content": "गोकुलं¦, क्ली, (गोः कुलम् ।) गोसमूहः । तत्पर्य्यायः । गोधनम् २ गवांव्रजः ३ । इत्यमरः । २ । ९ । ५८ ॥ (यथा, रामायणे । २ । ६ । १७ । “गोकुलाकुलतीरायाः तमसाया विदूरतः । अवसत् तत्र तां रात्रिं रामः प्रकृतिभिः सह ॥”) गोस्थानम् । यथा, तिथ्यादितत्त्वे । “गोकुले कन्दुशालायां तैलयन्त्रेक्षुयन्त्रयोः । अमीमांस्यानि शौचानि स्त्रीषु बालातुरेषु च ॥” मथुरैकदेशे श्रीनन्दस्य वासस्थानम् । यथा, “कालेन व्रजता तात ! गोकुले रामकेशवौ । जानुभ्यां सह पाणिभ्यां रिङ्गमाणौ विजह्रतुः ॥” इति श्रीभागवतम् ॥ (अत्र प्रदेशे महादेवो गोपीश्वर इत्याख्यया प्रसिद्धो विराजते । यदुक्तं महालिङ्गेश्वरतन्त्रे शिवशतनामस्तोत्रे, “गोकुले गीपिनीपूज्यो गोपीश्वर इतीरितः ॥” पुं, स्वनामख्यातः पण्डितविशेषः । अयन्तु सप्तदशशतपरिमितशकाब्दसम्बत्सरप्रारम्भे एव मिथिलादेशान्तर्वर्त्तिनि ‘मगरौणी’ संज्ञकग्रामे विद्यानिधिपीताम्बरपण्डितात् जातः इति मैथिलाः । अद्यावधि ज्ञाता अनेन विरचिता ग्रन्थास्त्वेते । १ दीधितिविद्योतः (शिरोमणिटीका ।) २ न्यायसिद्धान्ततत्त्वम् । ३ पदवाक्यरत्नाकरः । ४ मासमीमांसा । ५ मिथ्यात्वनिरुक्तिः । ६ रश्मिचक्रम् (चिन्तामणिटीका । ७ रसमहार्णवः । ८ लाघवगौरवरहस्यम् । ९ शिवशतकम् ॥)"
        }
    ]
}