{
    "word": "चार्व्वाकः",
    "SKD": [
        {
            "word": "चार्व्वाकः",
            "eid": "12453",
            "pagenum": "2-445-b",
            "content": "चार्व्वाकः¦, पुं, (चारुः आपातमनोरमः लोकचित्ताकर्षकः इति यावत् वाकः वाक्यमस्य । ततः पृषोदरादित्वात् साधुः ।) तार्किकविशेषः । तत्पर्य्यायः । बार्हस्पत्यः २ नास्तिकः ३ लौकायतिकः ४ । इति हेमचन्द्रः ॥ स च आकाशभिन्नभूतचतुष्टयवादी । प्रत्यक्षमेकं प्रमाणमिति चार्व्वाकाः । इति न्यायसंग्रहः ॥ (यथा च सर्व्वदर्शनसंग्रहे । “अथ कथं परमेश्वरस्य निःश्रयसपदत्वमभिधीयते बृहस्पतिमतानुसारिणा नास्तिकशिरोमणिना चार्व्वाकेण दूरोत्सारितत्वात् दुरुच्छेदं हि चार्व्वाकस्य चेष्टितम् ॥”) दुर्य्योधनसखराक्षसविशेषः । (यथा, महाभारते । १२ । ३८ । २२ -- २३ । “निःशब्दे च स्थिते तत्र ततो विप्रजने पुनः । राजानं ब्राह्मणच्छद्मा चार्व्वाको राक्षसोऽब्रवीत् ॥ तत्र दुर्य्योधनसखा भिक्षुरूपेण सम्बृतः । साक्षः शिखी त्रिदण्डी च धृष्टो विगतसाध्वसः ॥”)"
        }
    ]
}