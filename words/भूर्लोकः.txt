{
    "word": "भूर्लोकः",
    "SKD": [
        {
            "word": "भूर्लोकः",
            "eid": "25350",
            "pagenum": "3-537-a",
            "content": "भूर्लोकः¦, पुं, (भूःसंज्ञको लोकः । शाकपार्थिवादिवत् समासः ।) अन्तरीक्षादधो लोकः । मर्त्यलोकः । तस्य लक्षणं यथा, “पादगम्यञ्च यत्किञ्चित् वस्त्वस्ति पृथिवीमयम् । स भूर्लोकः समाख्यातो विस्तारोऽस्य मयोदितः ॥” इति विष्णुपुराणे । २ अंशे ५ अध्यायः ॥ चरणसञ्चारयोग्यं गिरिशिखरादि यावत् तावदुत्सेधो भूर्लोक इत्यर्थः । विस्तारो मयोदितः सर्व्वतो लोकालोकावधिः पञ्चविंशतिकोटिप्रमाणः । इति तट्टीकायां स्वामी ॥ अस्य विवरणं तत्रैव द्वितीयादिचतुर्थाध्यायेषु भूगोलशब्दे च द्रष्टव्यम् ॥ (यथा, भागवते । २ । ५ । ३८ । भूर्लोकः कल्पितः पद्भ्यां भुवर्लोकोऽस्य नाभितः ॥”)"
        }
    ]
}