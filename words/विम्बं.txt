{
    "word": "विम्बं",
    "SKD": [
        {
            "word": "विम्बं",
            "eid": "32982",
            "pagenum": "4-416-a",
            "content": "वि(बि)म्बं¦, क्ली, (वी गत्यादिषु + “उल्वादयश्च ।” उणा० ४ । ९५ । इति वन् प्रत्ययेन निपातनात् साधुः ।) प्रतिविम्बम् । कमण्डलुः । इति संक्षिप्तसारोणादिवृत्तिः ॥ (मूर्त्तिः । यथा, भागवते । ३ । २ । ११ । “प्रदर्श्यातप्ततपसामवितृप्तदृशां नृणाम् । आदायान्तर्दधात् यस्तु स्वविम्बं लोकलोचनम् ॥” तथाच राजतरङ्गिण्याम् । ३ । ४६६ । “मेघवाहनभूभर्त्तृपत्न्या भिन्नाख्यया कृते । विहारेऽपि तया बुद्धविम्बं साधु निवेशितम् ॥”) विम्बिकाफलम् । तेलाकुचा इति भाषा । इति मेदिनी । वे, ७ ॥ (यथा, कुमारे । ३ । ६७ । “उमामुखे विम्बफलाधरोष्ठे व्यापारयामास विलोचनानि ॥”) अस्य पर्य्यायः । तुण्डिकेरी २ रक्तफला ३ बिम्बिका ४ पीलुपर्णी ५ । इत्यमरः ॥ ओष्ठी ६ बिम्बी ७ । इति रत्नमाला ॥ बिम्बा ८ बिम्बकम् ९ बिम्बजा १० । इति शब्दरत्नावली ॥ अस्य गुणाः । पित्तकफच्छर्द्दिव्रणहृल्लासकुष्ठनाशित्वम् । इति राजवल्लभः ॥ अपि च । “बिम्बी रक्तफला तुम्बी तुण्डिकेरी च बिम्बिका । ओष्ठोपमफला प्रोक्ता पीलुपर्णी च कथ्यते ॥ बिम्बीफलं स्वादु शीतं गुरु पित्तास्रवातजित् । स्तम्भनं लेखनं रुच्यं विबन्धाध्मानकारकम् ॥” इति भावप्रकाशः ॥"
        }
    ]
}